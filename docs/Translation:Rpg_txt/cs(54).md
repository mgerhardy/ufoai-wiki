## Technická specifikace: Raketomet HPML

**STUPEŇ UTAJENÍ ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Jihoafrický MPMDS - Multi-Purpose Missile Delivery System (víceúčelový
raketový vrhač) má klasický, téměř chirurgicky čistý název, který úplně
popírá jeho určení. Je to nejtěžší pěchotní raketomet na trhu, schopný
odpalovat protitankové střely stejně snadno jako tříštivotrhavé rakety,
které změní pěchotu v hamburgery. Původně byl zamýšlený jako lehké polní
dělostřelectvo a je skoro nový. Byl bojově vyzkoušen zatím pouze v
Bombaji v rukách vojáků Společenstva. Byla to jedna z hrstky zbraní,
které nakonec otočily příliv v boji a zde je dobrý důvod proč.

Cizácké lodi na zemi vyzařují fantastické množství rušení a ostatních
působení REB (radioelektronického boje). Ve skutečnosti toho vyzařují
tolik, že průměrné "chytré" raketové střely se stávají zcela neúčinnými.
Pokud jeden typ cizáckého REB neoklame poměrně hloupý elektronický mozek
střely, dalšímu typu se to povede. Žádnému mysliteli z řad pozemských
vojenských techniků se nepodařilo opravit tuto situaci. MPMDS nicméně
zůstane účinný proti cizáckým vetřelcům -- jeden z mála pozemských
raketometů, který to dokáže -- protože jeho rakety nenesou žádný palubní
naváděcí systém.

Rakety jsou 120mm monstra velikosti dělostřeleckých granátů. Jsou
odpalovány z hlavně s hladkým vývrtem, stabilizované křidélky za letu a
mají efektivní dolet 70 metrů. Překvapivě jsou zhotoveny pouze ze tří
částí: raketového motoru, bojové hlavice a nárazové roznětky. Tato
jednoduchost jim umožňuje zůstat efektivními a spolehlivými v nejvíce
nebezpečných situacích. Ačkoliv rakety nejsou příliš přesné, mohou
zničit cokoliv v jejich dosahu, včetně cizáků. Stačí pouze jeden dobrý
zásah střelou z MPMDS aby poslal nepřítele do vzduchu.

Standardní munice pro tento raketomet zahrnuje tříštivotrhavé rakety
(HE), protipancéřové rakety (AA) a zápalné rakety (IC). Nové typy munice
pro MPMDS byly vyvíjeny v továrnách Společenství před začátkem války.
Máme v databázi všechny jejich údaje a můžeme jich použít k vytvoření
revolučně nových typů raket.

Raketomet HPGL dodá našim jednotkám dělostřeleckou podporu, která je
zapotřebí k přežití a zajištění vítězství.

Pro použití jednotkou PHALANX tento raketomet obdržel označení HPML.

### Taktická doporučení

HPML najde nejlepší uplatnění v podpůrné roli při provádění krycí palby
našich útočících jednotek s použitím tříštivotrhavých nebo zápalných
raket. Nicméně je nutná opatrnost, aby nedošlo k palbě do vlastních řad,
což by mělo fatální vliv na bojový úkol.

Vlastní vojáci by se neměli přibližovat k zadní části raketometu v
průběhu palby; vyšlehnuvší horké plyny jsou extrémně nebezpečné pro lidi
v blízkém okolí. Z HPML by neměla být vedena palba na cíle bližší než 8
metrů od střelce. Porušení těchto bezpečnostních opatření může vést k
vážným úrazům nebo smrti obsluhy a ostatních členů družstva. Pokud se
cíl přiblíží na vzdálenost menší než 8 metrů, střelec by měl okamžitě
sáhnout k použití své poboční zbraně nebo bojového nože. Cokoliv jiného
bude sebevražedné.

### Dodatky

Spolu s odstřelovačskými puškami a granáty je toto jedna z několika
standardních pozemských zbraní, které jsou plně efektivní proti
robotickým cizákům.

------------------------------------------------------------------------

### Typ zranění

- [výbuch](Damage/blast "wikilink")
- ostatní

### Odbornost

- [výbušniny](Skills/explosive "wikilink")

## Odkazy

- [Tříštivo-trhavá raketa](Vybavení/Munice/Tříštivá_raketa "wikilink")
- [Zápalná raketa](Vybavení/Munice/Zápalná_raketa "wikilink")

[Category:General](Category:General "wikilink")
[Category:Weapons](Category:Weapons "wikilink")