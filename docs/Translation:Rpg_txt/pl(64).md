## Specyfikacja techniczna: Ręczna wyrzutnia rakiet

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowo tworzonych sił
PHALANX będzie zmiana tych statystyk na naszą korzyść; do tego potrzebne
będzie wszystko, co dzisiejsza ziemska technologia ma do zaoferowania.

Powołanie do życia programu "Excalibur" miało na celu wyselekcjonowanie
najlepszych na Ziemi broni oraz innych środków nowoczesnego pola walki.
Podstawowym kryterium wyboru było założenie najwyższej efektywności
bojowej podczas starcia z Obcymi.

Pochodząca z RPA ręczna wyrzutnia rakiet MPMDS, należąca do broni
bezpośredniego wsparcia piechoty, to bez wątpienia jedna z najbardziej
udanych konstrukcji w swojej klasie. Wprowadzona na rynek kilkanaście
miesięcy temu, chrzest bojowy przeszła podczas walk w Bombaju,
niejednokrotnie udowadniając swoją przydatność na placu boju.

Dość paradoksalnie, czynnikiem decydującym o ponadprzeciętnej bojowej
skuteczności opisywanej wyrzutni podczas walk z Obcymi okazała się
prostota jej budowy. Sposoby zakłócania elektroniki wykorzystywane przez
wroga udowodniły (a było to bolesne doświadczenie) praktyczną
bezużyteczność systemów uzbrojenia sił Sprzymierzonych bazujących na
naprowadzaniu radarowym bądź cieplnym.

Wyrzutnia MPMDS wykorzystuje pociski rakietowe kalibru 120 mm trzech
różnych typów – burzącego, przeciwpancernego oraz zapalającego. Pocisk
dowolnego typu składa się z trzech zasadniczych części – małego silnika
odrzutowego, głowicy bojowej oraz zapalnika impaktowego. Nieposiadające
żadnych systemów naprowadzających rakiety nie są nadzwyczaj celne (przez
co zasięg skutecznego ognia wynosi około 70 metrów), jednak nadrabiają
to siłą eksplozji, zdolną rozerwać bezpośrednio trafiony cel na
kawałeczki.

W naszych rękach znajduje się pełna dokumentacja opisywanej broni,
przekazana przez producenta po wydarzeniach w Bombaju. Jeśli zdecydujemy
się na konstrukcję nowych typów amunicji dla wyrzutni, może ona okazać
się nadzwyczaj przydatna.

W specyfikacji wewnętrznej PHALANX opisywana wyrzutnia jest oznaczana
jako HPML.

### Sugerowana Doktryna Postępowania

Ręczna wyrzutnia HPML powinna przede wszystkim stanowić broń wsparcia
piechoty, obok granatnika HPGL. Duża siła ognia oraz stosunkowo daleki
zasięg czynią z niej broń świetnie spisującą się w walce na większy
dystans.

Nie jest polecane używanie wyrzutni HPML w walce na nieduże odległości -
granicą jest tu 8 metrów; spowodowanie eksplozji rakiety poniżej tej
granicy bezpieczeństwa to wyrafinowany sposób na popełnienie
samobójstwa.

Nigdy nie należy używać ręcznej wyrzutni rakiet, jeśli zachodzi
niewielkie nawet ryzyko poszkodowania cywili bądź kolegów, którzy mogą
znaleźć się w strefie rażenia.

### Dodatki

Obok karabinów snajperskich i granatnika HPGL, ręczna wyrzutnia rakiet
jest jedną z najskuteczniejszych broni w walce z bojowymi robotami
Obcych.

------------------------------------------------------------------------

### Typ uszkodzeń

- [blast](Damage/blast "wikilink")
- others

### Zdolność

- [explosive](Skills/explosive "wikilink")

## Linki

- [Rakieta burząca](Ekwipunek/Amunicja/Rakieta_burząca "wikilink")
- [Rakieta zapalająca](Ekwipunek/Amunicja/Rakieta_zapalająca "wikilink")

[Category:General](Category:General "wikilink")
[Category:Weapons](Category:Weapons "wikilink")