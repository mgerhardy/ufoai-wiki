## Specyfikacja techniczna: Rakiety niekierowane TR-20

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Rakiety niekierowane przeznaczone do używania z zasobnikiem rakietowym
TR-20.

Rakieta TR-20 jest małym, szybkim, plastikowym pociskiem z głowicą
uranową. Rakieta stabilizowana jest statecznikami i wykorzystuje tani
silnik pulsacyjny na paliwo stałe – model powszechnie wykorzystywany w
amatorskich konstrukcjach rakietowych.

Brak możliwości sterowania pociskami TR-20 rekompensuje olbrzymią siłą
ognia. Siła ta jest uzyskiwana poprzez znakomity system odpalania:
pociski ułożone są jeden za drugim w tubach, osiem sztuk w jednej tubie,
i odpalane w odpowiedniej sekwencji czasowej sterowanej elektronicznie.
System jest na tyle szybki, że druga seria zostaje odpalona zanim
poprzednia całkowicie opuści zasobnik. Najwyższą osiągalną
częstotliwością odpalania jest wystrzelenie kompletu 152 pocisków w dwie
dziesiąte sekundy, ale w warunkach bojowych stosuje się serie ośmiu
pocisków na sekundę, co doprowadza do wystrzelenia kompletu amunicji
zasobnika w około 16 sekund.

Pojedyncza rakieta waży 4 kg, w pełni załadowany zasobnik – około 540
kg.

Z powodu swojej wagi maksymalny zasięg rakiety niekierowanej TR-20
wynosi 4 km.

### Sugerowana Doktryna Postępowania

Wierzymy, że TR-20 doskonale się sprawdzi przeciwko wolniejszym statkom
przeciwnika, zwłaszcza gdy uda się uszkodzić ich systemy napędowe. W
przypadku szybkich statków UFO używanie TR-20 jest pozbawione sensu ze
względu na niezbyt dużą celność.

Dlatego rekomendujemy użycie TR-20 jako broni dodatkowej, szczególnie w
sytuacjach walki większą formacją przeciwko pojedynczym UFO. Dowódca
formacji może tak manewrować, by pojazdy z TR-20 miały możliwość oddania
w miarę „czystego” strzału.

Należy też pamiętać o tym, że TR-20 znakomicie sprawdzi się w ataku na
cele naziemne – wszędzie tam, gdzie należy „zmiękczyć” obronę
przeciwnika.

### Dodatki

Brak.

------------------------------------------------------------------------

### Rodzaj uszkodzeń

- [normal](Damage/normal "wikilink")

### Zdolność

- [unguided ordnance](Skills/unguided "wikilink")

## Linki

[Category:General](Category:General "wikilink")
[Category:Ammunition](Category:Ammunition "wikilink")