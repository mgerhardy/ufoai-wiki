## Technické specifikace: Raketa TR-20

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Technická dokumentace, prověření Sigma -- pouze pro velitele

Zaznamenáno: 19. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Toto je neřízená raketa TR-20. Je určena k použití v raketové baterii
TR-20.

TR-20 je v podstatě velmi malá, velmi rychlá plastová šipka zformovaná
kolem tyče z ochuzeného uranu. Je stabilizovaná křidélky a poháněna
levným raketovým motorem na tuhá paliva, stejného typu, který je v
civilní sféře také oblíbený v amatérské raketové technice. Jeden z
těchto motorů je schopen vynést amatérskou raketu 8 kilometrů vysoko do
oblak. Je také schopný dopravit těžkou střelu z ochuzeného uranu dovnitř
proudového letounu a vyletět druhou stranou ven.

Ačkoliv jsou neřízené, baterie TR-20 obsahuje značné množství raket,
takže může být použita téměř jako "raketový kulomet". To je proto, že
rakety jsou nacpány špička na ocas vevnitř odpalovacích rour, osm na
každou rouru a odpalovány elektronicky v časované sekvenci. Tento systém
je tak rychlý, že všech osm raket v rouře může být zažehnuto před tím,
než první raketa skutečně opustí rouru. Při maximální možné rychlosti
palby baterie vypálí všech svých 152 raket během 0,2 sekundy. Nicméně to
je obvykle přibržděno na průměrných 300 ran za minutu kvůli nízké
přesnosti samostatné salvy.

Díky své hmotnosti má raketa TR-20 maximální efektivní dosah 4
kilometry, po kterých dochází palivo a raketa rychle ztrácí sílu.

Samostatná raketa váží kolem 4 kg. Plně naložená baterie raket má
hmotnost okolo 540 kg.

### Taktická doporučení

Předvídáme, že TR-20 se dobře prosadí proti pomalejším UFO, obzvláště
pokud jejich pohonné zařízení bude nějak poškozeno. V těchto situacích
TR-20 uspějí s vlajícími prapory, trhajíce nemilosrdně svůj cíl. Avšak
přesnost klesá rapidně proti rychlejším protivníkům. Ničivý potenciál je
vedlejší, pokud nemůžeme umístit jedinou ránu do cíle.

Z tohoto důvodu je doporučeno použít TR-20 střídmě a hlavně v situacích,
kdy sázíme na jejich sílu, jako třeba když napadneme jedno UFO s více
letouny. Velitel letky může nahnat cíl do smrtící zóny svého wingmana s
kanóny nebo řízenými střelami, ve kterém bodě má wingman jasný zásah
svými raketami. Ne více, než jedna baterie TR-20 by měla být upevněna na
jeden letoun pro maximální účinnost palby vzduch-vzduch.

Pokud je cílem mise nepohyblivý nebo pozemní cíl, tyto rakety budou
ideální pro potlačení jakékoliv obrany a obránců před taktickou misí.

### Dodatky

Žádné

------------------------------------------------------------------------

### Typ poškození

- [normální](Damage/normal "wikilink")

### Odbornost

- [unguided ordnance](Skills/unguided "wikilink")

## Odkazy

[Category:General](Category:General "wikilink")
[Category:Ammunition](Category:Ammunition "wikilink")