## Technikai specifikáció: TR-20 rakéta

**FEKETE BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Sigma Engedély -- Kizárólag a parancsnok részére

Készült: 2084. március 19.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Ez egy TR-20-as irányítatlan rakéta. Arra tervezték, hogy a TR-20
rakétakonténerből indítható legyen.

A TR-20 rakéta tulajdonképpen egy nagyon kicsi, nagyon gyors műanyag
dárda, szegényített urán rúd köré öntve. Vezérsíkok stabilizálják a
röptét és olcsó, szilárd hajtóanyagú rakétahajtóműve van. Polgári célú
modell, ami az amatőrök rakétaépítők körében is népszerű. Egyetlen ilyen
hajtómű képes egy amatőr rakétát nyolc kilométer magasra az égbe
repíteni. Ugyanez a hajtómű képes egy nehéz, uránból készült lövedéket
egy vadászrepülőbe repíteni, és még teljesen át is lyukasztani azt.

Bár nem irányított fegyver, a TR-20 konténerben olyan sok rakéta van,
hogy csaknem rakétás gépágyúként lehet használni. Ezt azért lehet, mert
rakéták egymás mögött helyezkednek el az indítócsövekben, minden csőben
nyolc darab, és elektronikusan, időzítve lőhetők ki. Ez a rendszer olyan
gyorsan működik, hogy már mind a nyolc rakéta begyújtva, mozgásban
lehet, mielőtt egyáltalán az első elhagyná az indítócsövet. A lehetséges
legnagyobb sebességgel 152 rakéta lőhető ki a konténerből 2
tizedmásodperc alatt. Ezt általában leszabályozzák percenként 300
lövésre, mivel egyetlen sorozat elég pontatlan.

Súlya miatt a TR-20-as rakéta legnagyobb hatótávolsága mindössze 4
kilométer, ennél messzebb kifogy az üzemanyaga és gyorsan veszít az
erejéből.

A rakéták egyenként körülbelül 4 kilósak. A teljesen feltöltött konténer
körülbelül 540 kilót nyom.

### Alkalmazási javaslat

Azt várjuk, hogy a TR-20 szépen beválik majd a lassabb, vagy lassan
mozgó UFO-k ellen, különösen ha a hajtőműrendszerük már megsérült. Ilyen
esetekben a TR-20 bravúrosan teljesít, kegyetlenül szétcincálja a
célpontot. Sajnos a pontossága rohamosan csökken gyorsabb ellenfelekkel
szemben. A rombolóerő mit sem számít, ha egyetlen lövés sem találja el a
célpontot.

Emiatt a TR-20-at ajánlott módjával használni, és főleg csak olyan
helyzetben, mikor meg tudja mutatni előnyeit, például mikor egyetlen
UFO-t támadunk több repülőgéppel. A szakaszparancsnok gépágyúval vagy
irányított fegyverekkel kísérője tűzvonalába terelheti a célpontot,
mikor is a kísérő szabadon tüzelhet rakétáival. De még így is, a
maximális hatékonyság végett, egynél több TR-20 konténert nem ajánlott
egyetlen gépre szerelni.

Ha a küldetés célpontja mozdulatlan, vagy a földön van, ez a rakéta
ideális, hogy fölpuhítsunk bármilyen ellenállást vagy ellenállót a
taktikai küldetés előtt.

### Megjegyzés

Nincs.

------------------------------------------------------------------------

### Damage Type

- [normal](Damage/normal "wikilink")

### Skill

- [unguided ordnance](Skills/unguided "wikilink")

## Links

[Category:General](Category:General "wikilink")
[Category:Ammunition](Category:Ammunition "wikilink")