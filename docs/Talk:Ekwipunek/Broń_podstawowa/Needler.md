__TOC__

# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: Artefakt Obcych – Needler

Dowódco.

Z pola bitwy udało Nam się odzyskać nowy rodzaj broni Obcych. Wydaje nam
się, że jest to pewien rodzaj w pełni automatycznego karabinu
snajperskiego, który wystrzeliwuje duże ilości niesamowicie cienkich
igieł wykonanych ze stali krzemowej. Wstępne testy wskazują, że pociski
te bez większego problemu są w stanie przebić nie tylko przez pancerz,
ale i wiele innych materiałów. Projekt jest godny uwagi i chcielibyśmy
zbadać dokładną zasadę działania tej broni.

Proszę o zgodę na rozpoczęcie badań.

--mjr Paul Navarre

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Re: Propozycja: Artefakt Obcych – Needler

Dowódco.

Zakończyliśmy analizę Obcej broni i jesteśmy gotowi do zaprezentowania
danych technicznych.

Jak wspomniałem w propozycji, Needler jest niezwykłym karabinem
snajperskim. W przeciwieństwie do znanego nam uzbrojenia tego typu
zamiast używać jednego potężnego pocisku do eliminacji wroga, wypluwa on
setki niezwykle szybkich krzemowych igieł, które bez problemu
rozdzierają cel z dowolnej odległości.

Igły są wystrzeliwane dzięki szybkozmiennemu polu magnetycznemu wewnątrz
lufy połączonej z mechanizmem który wstrzykuje do niej tysiące pocisków
na minutę. Stwarza to niemal ciągły ich strumień, który trwa dopóki jest
wciśnięty spust bądź do wyczerpania amunicji. W przeciwieństwie do kul,
igły mają praktycznie równą trajektorię od wylotu lufy do celu.
Przebijają każdy pancerz, zupełnie jakby nie istniał. Mają tak małą
masę, że odrzut podczas wystrzału praktycznie nie istnieje, co daje
wyśmienitą celność. Również warunki atmosferyczne nie są w stanie
negatywnie wpłynąć na ich tor lotu. Oczywiście wiatr, deszcz czy
fizyczne przeszkody unieszkodliwią niektóre z nich, ale nie na tyle by
miało to obniżyć wydajność broni.

Jedną z głównych części, która zwróciła moją uwagę, jest matryca
elektromagnetyczna. Lufa jest otoczona cewkami elektromagnetycznymi –
wcześniej uważaliśmy że jest to metoda zbyt mało wydajna energetycznie
by mogła być stosowana na polu bitwy. Wydaje się jednak, że Obcy dzięki
swojej technologii i nadprzewodnikom z sukcesem wdrożyli ten pomysł.
Możliwe że będziemy w stanie zaadaptować tą technologię do Naszych
własnych projektów broni EM. Przyjrzę się temu i dam znać jeśli dojdę do
jakichś konkretów.

Zamiast tradycyjnej, montowanej nad lufą lunety, Obcy zastosowali wysoce
efektywny holograficzny mechanizm celowniczy i dalmierz które
wyświetlają informacje przed okiem strzelca. Cele są pokazywane z bardzo
dużą dokładnością bez względu na odległość, a układ automatycznie
dopasowuje się do jego ruchów i jest w stanie w każdej chwili wyświetlić
szanse na trafienie. Daliśmy Naszym żołnierzom szanse na przetestowanie
systemu. Gdy tylko przyzwyczaili się do korzystania z niego, wszyscy bez
wyjątku woleli używać hologramu niż tradycyjnej lunety. Gdyby udało się
nam go zaadaptować i zduplikować tworząc osobny pakiet, moglibyśmy
stworzyć jednostkę celowniczą do zastosowania we wszystkich karabinach,
może nawet w pistoletach.

Needler wyposażony w dwójnóg do strzelania w pozycji leżącej i pojemny
magazynek stanowi poważne zagrożenie dla żołnierzy. Snajperzy mogą
spowodować spore straty w naszych szeregach, a na to nie możemy sobie
pozwolić. Jeśli Obcy z tą bronią zostanie zauważony, będziemy musieli go
jak najszybciej wyeliminować wykorzystując wszelkie dostępne przeszkody
terenowe aby pozostać w ukryciu. Bezpośredni atak na strzelca
najprawdopodobniej będzie samobójstwem i nie zalecam jego
wypróbowywania.

--mjr Paul Navarre

### Rodzaj uszkodzeń

- [normal](Damage/normal "wikilink")

### Zdolność

- [sniper](Skills/sniper "wikilink")

## Linki

- [Karabin
  snajperski](Ekwipunek/Broń_podstawowa/Karabin_snajperski "wikilink")
- Magazynek Needler