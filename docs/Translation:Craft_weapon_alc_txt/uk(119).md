# Запис із НЛО-довідника

## Пропозиція

Це одна з ряду пропозицій щодо дослідження і розробки нової лазерної
зброї. Кожна з них має бути розглянута окремо, з огляду на різницю в
розмірах, потужності та складності проектованих систем.

Лазерна авіагармата — це новий найпотужніший виток у розвитку
конструкції нашої нової лазерної зброї. Подібно до портативної зброї,
вона використовуватиме енергію фтор-дейтерійової реакції, але в більшому
об'ємі та підсилюватиметься бортовими електричними системами. Кілька
цікавих пропозицій уже розглядаються.

Будучи найбільшою, ця зброя може стати й найскладнішою у створенні.
Будь-які авіаційні гармати повинні мати кількакілометровий радіус дії в
атмосфері (відповідно, бути стійкими до різних атмосферних явищ) разом
із відповідною потужністю в кінцевій точці, щоб пробити фюзеляж НЛО.
Подібного рівня потужності раніше було досягнуто з використанням великих
кластерів, змонтованих на авіалайнерах, але ніколи з достатньо малими
установками, щоб створити гармату для винищувача.

Кінцевий продукт повинен бути в стані вражати НЛО з ювелірною точністю
на більшій відстані, ніж це робить роторна гармата SHIVA, і хоча
пошкодження можуть виявитись незначними, ми очікуємо, що здатність
зберігати безперервний вогонь і тиск на ворожі судна буде цінним у
найближчому майбутньому.

Командувачу, будь ласка, затвердьте фінансування та лабораторний час для
цієї програми, коли будете готові.

--кмд. Наварре

## Результат

Командувачу, я завершив свій звіт щодо нашої останньої лазерної
розробки. Ми успішно завершили створення прототипу нової Лазерної
авіагармати і готові до запуску її виробництва.

Ми досягли поставлених цілей: створили фтор-дейтерійовий лазер
неперервної дії з вихідною потужністю 1 МВт, здатний відстежувати та
вражати НЛО на відстані до п'яти кілометрів. Влучність чудова, обмежена
виключно ворожими системами РЕП (радіоелектронної протидії), і в жодному
разі не відстанню, навідміну від іншої нашої зброї. Лазерний промінь
майже миттєво по прямій лінії долає відстань до мішені, чим ускладнює
можливість промаху.

Нажаль атмосферні явища залишаються проблемою, бо лазер швидко втрачає
потужність, розсіюючись на шляху до цілі. При максимальній відстані в
5км необхідно 32 секунди безперервної дії, щоб пропалити отвір в корпусі
НЛО. Нам рідко випадатиме така тривала нагода для знищення супротивника.
Ідеальний діапазон для цієї зброї становить 2-3км, де вона забезпечує
хороший баланс між дальністю та завданими пошкодженнями. В середньому за
одну секунду ця гармата наносить менші пошкодження, ніж роторна гармата
SHIVA, але діапазон ураження більший на 1.5 км. Ця зброя краще за іншу
підходиь, щоб скувати ворога за стіною лазерного вогню.

Гармата містить інтегрований фтор-дейтерійовий магазин, що дозволяє їй
вести безперервний тридцятихвилинний вогонь. Фтор та дейтерій є
потенційно небезпечними для зберігання їх на нашій базі й ми володіємо
доступом до складів усіх необхідних сполук, тому нам не потрібно тримати
боєприпаси для цієї гармати в нашому інвентарі.

Рішення на установку цієї зброї за вами, командувачу, але я б
рекомендував замінити усі гармати SHIVA в нашому авіафлоті, за винятком
хіба що тих, якими спеціально екіпіровано судна для ближнього бою. Всі
авіасудна, які мають меншу маневреність, ніж НЛО, матимуть складнощі з
утриманням мішені в прицілі гармати SHIVA, тому лазер пропонує набагато
краще рішення з майже такою ж вогневою силою.

--кмд. Наварре

## Посилання

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Continuous Wave Laser Operation`](Research/Continuous_Wave_Laser_Operation "wikilink")

*`Opens:`*
` Enables production -- Aerial Laser Cannon`

[Category:General](Category:General "wikilink")
[Category:Aircraft](Category:Aircraft "wikilink")