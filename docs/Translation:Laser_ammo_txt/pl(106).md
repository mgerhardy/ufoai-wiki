# Hasło UFOpedii

## Propozycja

DO: Dowódca Bazy, Dowództwo Operacji Atlantyckich

OD: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Propozycja: Pakiet FD

Niniejsza propozycja projektu badawczego jest jedną z całego pakietu
projektów związanych z rozwojem broni laserowej, który przesłaliśmy na
Pana ręce.

Pakiet FD (fluoro-deuterowy) ma w założeniu pełnić funkcję uniwersalnego
ładunku zasilającego naszą broń laserową. Etylen, trifluorek azotu, hel
i deuter – wszystkie potrzebne dla działania broni komponenty muszą być
doskonale izolowane od siebie i dozowane w określonych ilościach; gdyby
doszło do ich niekontrolowanego zmieszania, obsługujący laser
żołnierze... hmm, musimy być zupełnie pewni, że do takiego zdarzenia nie
dojdzie. Trzy ostatnie z wyżej wymienionych substancji charakteryzują
się przy tym umiarkowaną toksycznością dla organizmów ludzkich, co jest
dodatkowym powodem dla przechowywania ich w szczególnie starannie
zaprojektowanych pojemnikach.

Praca nad pakietem FD nie powinna być nadzwyczaj skomplikowanym
zadaniem, musimy jednak wykonać wszelkie niezbędne testy i sprawdzić
kilka teoretycznych, jak dotąd, założeń. Nie możemy ryzykować dróg na
skróty i niepotrzebnie narażać zdrowia, a może i życia naszych
żołnierzy.

Prace ruszą, jak tylko otrzymamy Pańską autoryzację, Dowódco.

--mjr Navarre

## Wynik

DO: Dowódca Bazy, Dowództwo Operacji Atlantyckich

OD: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Re: Pakiet FD

Dowódco, zakończyliśmy prace nad pakietem FD, który może być od tej
chwili wprowadzony do masowej produkcji. Jego koszt może wydawać się
wysoki, ale bezpieczeństwo naszych żołnierzy jest cenniejsze.

Ten "magazynek" dla naszej broni laserowej to w istocie wykonany z
inertnego polimeru pojemnik zawierający w sobie cztery doskonale od
siebie odizolowane komory, z których każda zawiera przechowywany pod
ciśnieniem określony gaz (etylen, trifluorek azotu, hel i deuter) oraz
baterię zasilającą całą potrzebną elektronikę broni.

Zaprojektowanie wspomnianego wyżej polimeru, z którego wykonany jest
pakiet, zabrało nam najwięcej czasu, ale efekt wart jest starań –
wielowarstwowy plastik, wzmocniony węglowymi nanorurkami powinien
wytrzymać nawet ekstremalne warunki (aczkolwiek nie polecamy wystawiania
go na bezpośredni ogień przeciwnika).

Każdy z pakietów FD po przeprowadzonej akcji musi trafić w ręce naszych
speców od zabezpieczenia biologiczno-chemicznego. Pozostałe resztki
gazów, razem z opróżnionym pakietem zostaną przez nich bezpiecznie
zutylizowane. Zużyte pakiety nie mogą być używane ponownie, ze względu
na zanieczyszczenie toksycznymi pozostałościami.

--mjr Navarre

## Linki

- [Pistolet
  laserowy](Ekwipunek/Broń_dodatkowa/Pistolet_laserowy "wikilink")
- [Karabin
  laserowy](Ekwipunek/Broń_podstawowa/Karabin_laserowy "wikilink")
- [Ciężki laser](Ekwipunek/Broń_podstawowa/Ciężki_laser "wikilink")