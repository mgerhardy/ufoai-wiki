# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Artefakt Obcych – Karabin cząsteczkowy

Dowódco, nasi żołnierze pozyskali z pola walki karabin cząsteczkowy
używany przez Obcych. Jest to bardzo groźna broń i powinniśmy zbadać ją
jak najszybciej.

Prace ruszą, jak tylko otrzymamy Pańską autoryzację.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Artefakt Obcych – Karabin cząsteczkowy

Dowódco, przebadaliśmy karabin cząsteczkowy, pozyskany na Obcych. Wyniki
naszych doświadczeń napawają troską dotyczącą bezpieczeństwa naszych
żołnierzy na polu walki.

Nasze najgorsze przewidywania powoli się ziszczają – technologie, z
jakich korzystają Obcy, daleko wykraczają poza możliwość konstrukcji
Kerrnoży, czy uzbrojenia opartego na generowaniu plazmy. Broń
cząsteczkowa reprezentuje poziom wiedzy, do którego trudno nawet nam się
zbliżyć. Rozumiemy mniej więcej zasadę jej działania, jednak nie każdy z
komponentów będziemy w stanie zduplikować.

Broń ta wykorzystuje strumień rozpędzonych prawie do prędkości światła
cząsteczek. Dzięki ich ekstremalnej prędkości strumień cząsteczkowy
niesie olbrzymią energię kinetyczną. Do tej pory technologia ta była
wykorzystywana przez Obcych tylko w uzbrojeniu ich statków; najwyraźniej
jednak zaadaptowanie jej na potrzeby broni ręcznej nie stanowiło dla
nich dużego problemu.

Konstrukcja opisywanego karabinu, co dosyć zaskakujące, nie należy do
nadzwyczaj skomplikowanych, i może być określona jako "modułowa" – każda
z kilkunastu części może być łatwo odseparowana od innych. Budowa
każdego z tych modułów jest dosyć prosta i nie powinniśmy mieć większych
problemów z ich duplikacją. Ogniwo zasilające, dla kontrastu, to
prawdziwy majstersztyk. Magazynuje i przekazuje olbrzymie ilości
energii, jednak sposób, w jaki to się odbywa, jest dla nas tajemnicą. Z
przykrością stwierdzam, że nie udało się nam nawet zdeaktywować
magazynka po jego prawdopodobnym zużyciu. Potrzebujemy więcej czasu na
dodatkowe badania, jeśli mamy posunąć się do przodu w tej kwestii, i
dużo, dużo więcej czasu i środków, jeśli mamy pokusić się o jego
zreplikowanie.

Co jest naprawdę alarmujące w tej broni, to jej nadzwyczajna bojowa
skuteczność. Promień cząsteczkowy z niej wystrzelony wybija dużą dziurę
w opancerzeniu średnio opancerzonego wozu bojowego, zaś standardowy
pancerz bojowy przebija na wylot. Nie ma najmniejszych wątpliwości, że
nasi żołnierze potrzebować będą znacznie lepszej ochrony, jeśli mają
odnosić dalsze sukcesy w walce z Obcymi.

Jeśli chodzi o możliwość używania tej broni przez naszych żołnierzy,
jest to możliwe – karabin cząsteczkowy jest jednak wyjątkowo źle
przystosowany do ergonomii ciała ludzkiego, i bez wątpienia nasi
operatorzy nie będą w stanie używać tej broni tak efektywnie, jak Obcy.

Jeśli chodzi o dalsze badania nad ogniwem zasilającym tę broń, o
postępach w badaniach będę informował na bieżąco.

--mjr Navarre

### Typ uszkodzeń

- [particle beam](Damage/particle_beam "wikilink")

### Zdolność

- [assault](Skills/assault "wikilink")
- [sniper](Skills/sniper "wikilink")

## Linki

- [Ręczna wyrzutnia
  rakiet](Ekwipunek/Broń_podstawowa/Ręczna_wyrzutnia_rakiet "wikilink")
- [Karabin
  szturmowy](Ekwipunek/Broń_podstawowa/Karabin_szturmowy "wikilink")
- [Karabin
  laserowy](Ekwipunek/Broń_podstawowa/Karabin_laserowy "wikilink")
- [Artefakt Obcych -- Karabin
  plazmowy](Ekwipunek/Broń_podstawowa/Karabin_plazmowy "wikilink")
- [Ręczna broń
  cząsteczkowa](Ekwipunek/Amunicja/Ręczna_broń_cząsteczkowa "wikilink")