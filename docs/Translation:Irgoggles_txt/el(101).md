## Τεχνικές Προδιαγραφές: Γυαλιά Υπερύθρων

**ΕΠΙΠΕΔΟ ΑΠΟΡΡΗΤΟΥ ΚΙΤΡΙΝΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Δ'

Αρχειοθέτηση: 20 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

Η επίθεση των εξωγήινων στο Μουμπάι υπέδειξε με οδυνηρό τρόπο την
κατάστασή στην οποία βρισκόμαστε. Η τεχνολογία των εξωγήινων είναι πολύ
πιο εξελιγμένη από τη δική μας. Η πλήρης αδυναμία των στρατευμάτων της
Κοινοπολιτείας να κάμψουν στο ελάχιστο την επίθεση στο Μουμπάι απεκάλυψε
σημαντικές ελλείψεις στην υπάρχουσα στρατιωτική εκπαίδευση και τον
εξοπλισμό. Η θυσία τριών ταγμάτων κατάφερε απλά να ανακόψει την πορεία
των εξωγήινων χωρίς να τους επιφέρει ιδιαίτερες απώλειες. Εμείς, ως
PHALANX, πρέπει να υπερβούμε τις εναντίον μας πιθανότητες και
προκειμένου να το καταφέρουμε αυτό θα χρειαστούμε ότι καλύτερο μπορεί να
μας προσφέρει η ανθρώπινη τεχνολογία.

Το Πρόγραμμα Εξκαλιμπερ δημιουργήθηκε όχι μόνο για την ανεύρεση των
κατάλληλων όπλων για την εντιμετώπιση της εξωγήινης απειλής, αλλά και
για την ανεύρεση θωρακίσεων και άλλων χρήσιμων αντικειμένων για το πεδίο
της μάχης, ώστε να βοηθηθούν οι στρατιώτες μας στην εκπλήρωση της
αποστολής τους και να επιστρέφουν στη βάση ζωντανοί. Τα συγκεκριμένα
αντικείμενα σχεδιάστηκαν ώστε να ενισχύουν την αποτελεσματικότητα ενός
στρατιώτη στη μάχη ή τις πιθανότητες επιβίωσής του.

Η όραση νυκτός με υπέρυθρες έχει χρησιμοποιηθεί σε μάχες επί γενεές και
η τεχνολογία μικροκατασκευής επέτρεψε την προσθήκη της στον τυπικό
εξοπλισμό των στρατιωτών για νυχτερινές επιχειρήσεις. Οι εξελίξεις της
ηλεκτρονικής τεχνολογίας τα τελευταία 30 χρόνια επέτρεψαν τη σμίκρυνση
του εξοπλισμού υπέρυθρης όρασης στο μέγεθος γυαλιών κολύμβησης, χωρίς
απώλειες στην απόδοση.

Τα γυαλιά αυτά πιάνουν όλες τις εκπομπές υπερύθρων στη γύρω περιοχή και
τις εμφανίζουν στο εσωτερικό των φακών. Μπορούν να φορεθούν εύκολα
καθόλη τη διάρκεια της νυχτερινής συμπλοκής, επαυξάνοντας κατά πολύ τη
οπτική ζώνη του στρατιώτη στο σκοτάδι και επιτρέποντάς του να διακρίνει
στόχους και πίσω από λεπτούς τοίχους. Πιο χοντροί τοίχοι δυσκολεύουν τον
εντοπισμό ενός στόχου και μπορεί να τον αποκρύψουν εντελώς. Φυσικά δεν
υπάρχει τρόπος διαχωρισμού των υπερύθρων σιλουετών των πολιτών από αυτών
των εξωγήινων χωρίς απευθείας οπτική επαφή. Κάθε ίχνος που εντοπίζεται
διαμέσου τοίχων ή άλλων εμποδίων δεν μπορεί να είναι οριστικό.

Τα γυαλιά υπερύθρων μπορούν να λειτουργήσουν και κατά τη διάρκεια της
ημέρας, αλλά η αποδοτικότητά τους μειώνεται λόγω του φωτός.

Δυστυχώς, αυτή η τεχνολογία έχει και τα μειονεκτήματά της. Φορώντας τα
γυαλιά περιορίζει την περιφερειακή όραση του στρατιώτη και μειώνει το
συντονισμό των κινήσεων, δυσχεραίνοντας έτσι την ευστοχία. Τα γυαλιά
παρεμποδίζουν την όραση του στρατιώτη για όσο τα φοράει. Ακόμη
χειρότερα, τα αρχεία μας από το Μουμπάι επιβεβαιώνουν ότι μερικοί
εξωγήινοι με χαμηλές θερμοκρασιακές εκπομπές δεν εμφανίζονται καθόλου
στις υπέρυθρες. Ο εντοπισμός γι' αυτούς τους εξωγήινους θα είναι στην
πράξη μειωμένος, επιτρέποντάς τους να μας αιφνιδιάσουν αν δεν
εντοπιστούν από άλλα κοντινά μέλη της ομάδας.

Ως συμπέρασμα, αυτά τα γυαλιά θα αυξήσουν τη νυχτερινή μας επίδοση
εκθετικά και θα καταστήσουν τις νυχτερινές συμπλοκές πολύ πιο
επιβιώσιμες για τους στρατιώτες μας. Παρόλα αυτά δεν είναι και ούτε θα
γίνουν ποτέ αλάνθαστο υποκατάστατο του ανθρώπινου οφθαλμού.

### Προτεινόμενο Δόγμα Χρήσης

Θα πρέπει να χρησιμοποιούμε τον εξοπλισμό αυτό αραιά και με τακτική, για
να αποφύγουμε ακριβοπληρωμένα λάθη. Συστήνουμε να φοράει αυτά τα γυαλιά
το πολύ η μισή ομάδα κατά τη διάρκεια της συμπλοκής, προς αποφυγήν
εκπλήξεων. Για μέγιστη αποτελεσματικότητα στο πεδίο της μάχης συνιστούμε
ομάδες πυρός σε ζευγάρια -- ένας εξοπλισμένος με τα γυαλιά, ένας με
κανονική όραση.

Η χρήση των γυαλιών κατά τη διάρκεια της μέρας πρέπει γενικά να
αποφεύγεται, καθώς στο φως της μέρας χάνουν το μεγαλύτερο μέρος της
χρησιμότητάς τους. Ο μόνος λόγος για τη χρήση τους κάτω από αυτές τις
συνθήκες είναι η περιορισμένη ικανότητά τους να βλέπουν μέσα από
τοίχους.

Στρατιώτες κοντινής συμπλοκής θα επιβαρύνονται λιγότερο από τη μείωση
της ευστοχίας που προκαλούν τα γυαλιά. Σε αντίθεση, σκοπευτές μεγάλων
αποστάσεων δεν μπορούν να πληρώσουν αυτό το τίμημα, καθώς μια άστοχη
βολή από τέτοια όπλα μπορεί να επιφέρει τρομερές συνέπειες. Αυτό ισχύει
ιδιαίτερα για τους ελεύθερους σκοπευτές, οι οποίοι έχουν έτσι κι αλλιώς
στα όπλα τους διόπτρα με υπέρυθρο λέιζερ.

### Πρόσθετα

Ουδέν.

------------------------------------------------------------------------

### Skill

- [mind](Skills/mind "wikilink")

## Links

[Category:General](Category:General "wikilink")