## Tekniske specifikationer: Infrarøde briller

**KLASSIFIKATIONSNIVEAU GUL**

FALANKS-rumvæsenudrykningsenhed

Teknisk dokument: Sikkerhedsniveau Delta

Arkiveret: 20. marts 2084

Af: Kommandør Paul Navarre, F&U: Ingeniørdivisionen, FALANKS,
Atlanterhavskommandoen

------------------------------------------------------------------------

### Overblik

Rumvæsenernes angreb på Mumbai har blotlagt vores situation i al sin
gru. Deres teknologi er langt mere avanceret end vores. Tropperne fra
Commonwealth kunne ikke engang slå en bule i angrebet på Mumbai, og det
har afsløret en kritisk svaghed i vores nuværende militære træning og
udstyr. De mistede tre bataljoner bare for at standse rumvæsenernes
fremrykning, uden at anrette særlig meget skade på rumvæsenernes
styrker. FALANKS må overvinde disse odds, og for at gøre det skal vi
bruge det allerbedste som menneskelig teknologi kan tilbyde.

Excaliburprogrammet blev oprettet ikke kun for at finde de mest
effektive våben på jorden til at bekæmpe truslen fra rumvæsenerne, men
også for at finde veste og andet udstyr som kan bruges på slagmarken for
at hjælpe vores soldater med at gennemføre deres missioner og vende
tilbage til basen. Dette udstyr er designet til at øge en soldats
kampeffektivitet eller generelle overlevelsesevne.

Infrarødt natsyn har været brugt på slagmarken i generationer, og
formindskelsesteknologi har tilladt dem at blive en del af en soldats
standardudstyr under operationer om natten. Fremskridt indenfor
elektronik indenfor de sidste 30 år har tilladt infrarødt udstyr at
blive stadig mindre til det nu har en størrelse svarende til et par
svømmebriller og det uden tab af effektivitet.

Disse infrarøde briller opsamler alle infrarøde signaler i området og
viser dem på indersiden. De kan nemt bæres under en aktion om natten,
hvilket markant øger en soldats visuelle udsyn i mørket og tillader, at
han kan se mål igennem tynde vægge. Tykke vægge udgør en større
forhindring og kan sløre mål indenfor fuldstændig. Der er selvfølgelig
ingen måde at kunne skelne mellem infrarøde signaler i forhold til
civile kontra rumvæsener, når der ikke er direkte synslinje. Alle
signaler der kommer fra den anden side af vægge eller andre
forhindringer kan ikke være endelige.

Vores infrarøde briller vil også virke om dagen, dog vil deres
effektivitet være stærkt reduceret i dagslys.

Desværre har denne teknologi også sine begrænsninger. Det at bære
briller begrænser soldaternes udsyn og reducerer koordinationen mellem
hånden og øjet, hvilket medfører et mindre tab af præcision. De vil
begrænse en soldats udsyn så længe de bæres. Endnu værre, vores
optagelser fra Mumbai bekræfter at nogle rumvæsener med lave
varmeudledninger slet ikke viser sig på infrarødt udstyr. Afstanden
hvorpå disse rumvæsener opdages vil rent faktisk blive begrænset,
hvilket gør, at de kan snige sig ind på os, hvis ikke et andet
holdmedlem er i en afstand, hvor han kan se den trussel der nærmer sig.

Som konklusion vil de infrarøde briller øge vores manøvremuligheder om
natten markant, hvilket vil gøre kamphandlinger om natten langt bedre
for vores tropper. De er dog ikke og vil aldrig blive en sikker
erstatning i forhold til øjet MK. 1.

### Anbefalet doktrin

Vi bør anvende dette udstyr med omhu og taktisk snilde for at ungå dyre
fejltagelser. Det anbefales at ikke mere end halvdelen af holdet har
infrarøde briller med under kamp for at undgå overraskelser.
Tomandshold - en mand udstyret med infrarøde briller, en med normalt
syn - anbefales for den maksimale slagmarkseffektivitet.

Brugen af infrarøde briller om dagen er generelt selvmodsigende, da de
taber det meste af deres formål under dagslys. Den eneste grund til at
fortsætte med at bruge dem under de betingelser er deres begrænsede
mulighed for at se igennem vægge.

Nærkampsvåben vil have den laveste grad af præcisionsnedsættelse som
kommer af brugen af infrarøde briller. Langtrækkende skyttere kan dog
ikke tillade sig denne nedsættelse af deres præcision, da et fejlslagen
skud med et af disse våben kan have uhyggelige konsekvenser. Specielt
snigskytter vil have infrarød lasermålsystemer tilgængelig i steden for.

### Tilføjelse

Ingen.

------------------------------------------------------------------------