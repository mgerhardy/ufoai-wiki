## Technická specifikace: Infravizor

**STUPEŇ UTAJENÍ ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl vytvořen nejen pouze k nalezení správných zbraní
pro boj s cizáckou hrozbou, ale také k najítí pancíře a ostatních
předmětů bojového využití, které by pomohly našim vojákům dokončit
jejich misi a vrátit se na základnu živí. Tyto předměty jsou navrženy ke
zvýšení bojové efektivity vojáků nebo všeobecné schopnosti přežití.

Infračervené zobrazování nočního vidění bylo používáno na bojištích po
generace a miniaturizační technologie umožnily jejich použití jako
součást standardního vybavení vojáků pro noční operace. Pokroky v
elektronice v průběhu uplynulých 30 let umožnily prostředkům IČ nočního
vidění smrsknout se na velikost plaveckých brýlí bez ztráty jejich
efektivity.

Tyto brýle zachycují všechno infračervené vyzařování v prostoru a
zobrazují jej na vnitřní straně čoček. Mohou být jednoduše nošeny po
dobu nočního boje, vysoce rozšiřují vojákův vizuální dosah ve tmě a
umožňují mu vidět cíle skrz tenké zdi. Silné stěny představují větší
překážku a mohou zcela skrýt cíl. Samozřejmě není žádný způsob, jak
rozlišit mezi IČ charakteristikou civilistů a cizáků, pokud nemáme
přímou linii vidění. Všechna pozorování vedená skrz stěny nebo jiné
překážky nebudou průkazná.

Naše IČ brýle budou pracovat i přes den, ačkoliv jejich efektivita bude
při denním světle značně omezena.

Naneštěstí tato technologie má rovněž nedostatky. Nasazené brýle omezují
periferní vidění vojáka a snižují koordinaci ruka-oko, což vede k
nepatrnému poklesu přesnosti. Budou omezovat vojákův zrak tak dlouho,
jak budou nošeny. Ještě hůře - naše záznamy z Bombaje potvrzují, že
někteří cizáci s nízkým tepelným vyzařováním se nezobrazují vůbec.
Detekční dosah pro tyto cizáky bude omezen, což jim umožňuje připlížení
se až k nám, pokud žádný jiný člen týmu není v dosahu zpozorování
blížícího se nebezpečí.

Na závěr - tyto brýle značně zvýší naši použitelnost v nočním čase a
umožní noční střetnutí mnohem více výhodnější pro naše jednotky. Nicméně
nejsou a nikdy nebudou prostou náhradou za Mk. 1 Eyeball.

### Taktická doporučení

Měli bychom tyto brýle použít šetrně a takticky kvůli zamezení
nákladných chyb. Je doporučeno, aby ne více jak polovina týmu nesla
brýle v průběhu střetnutí kvůli zabránění překvapení. Dvoučlenné palebné
týmy -- jeden muž vybaven brýlemi, jeden muž s normálním zrakem -- jsou
doporučeny pro maximální bojovou efektivitu.

Použití brýlí v průběhu denní doby je celkově nedoporučeno, poněvadž
ztrácejí většinu své funkčnosti v denních podmínkách. Jediný důvod
jejich použití v těchto podmínkách je jejich omezená schopnost vidění
skrz zdi.

Bojové jednotky pro boj zblízka budou trpět nejméně ztrátou přesnosti
způsobenou IČ brýlemi. Nicméně střelci na větší vzdálenosti si nemohou
dovolit tuto penalizaci, protože chybný výstřel z jedné z těchto zbraní
může mít katastrofální dopady. Odstřelovači mají infračervené laserové
zaměřování dostupné díky jejich zaměřovačům.

### Dodatky

Žádné

------------------------------------------------------------------------

### Odbornost

- [mysl](Skills/mind "wikilink")

## Odkazy

[Category:General](Category:General "wikilink")