## Technikai specifikáció:: Infraszemüveg

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20., Paul Navarre alezr., K&F mérnöki részleg,
PHALANX, Atlanti Műveleti Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Az Excalibur program nemcsak a megfelelő fegyvereket keresi az idegenek
ellen, de célja azon páncélok és egyéb eszközök megtalálása is, amelyek
hozzásegíthetik katonáinkat küldetésük sikeres végrehajtásához és a
túléléshez. Ezek az eszközök növelik egy katona harci hatékonyságát vagy
általános túlélőképességét.

Az infravörös éjjellátó képalkotást már generációk óta alkalmazzák a
harctereken, és a technológia miniatürizálásának hála éjszakai bevetések
katonai alapfelszerelésévé vált. Az elmúlt 30 év elektronikai
fejlesztései lehetővé tették, hogy az infravörös képalkotó felszerelések
úszószemüveg méretűre zsugorodjanak hatékonyságuk csökkenése nélkül.

A szemüveg érzékeli a környezet infravörös sugárforrásait, ezeket
megjeleníti a lencsék belső felületén. Könnyedén viselhető éjszakai
ütközetekben, jócskán növeli a katona látótávolsát sötétben és még
vékonyabb falakon át is megláthatóak vele a célpontok. Vastagabb falak
akadályt képeznek az infravörös sugárzás számára, ezért teljesen
elrejthetik a célpontot. Természetesen, ha nincs közvetlen rálátás, nem
lehet megkülönbözeteni az idegenek infravörös hőjelét a civilekétől. Egy
fal túloldaláról vagy akadály mögül észlelt jel forrássát nem tudhatjuk
bizonyosan.

A mi infraszemüvegeink nappal is működnek, habár hatékonyságukat a
napsütés nagyban csökkenti.

Sajnos ennek a technológiának megvannak a hátrányai. A szemüveg viselése
szűkíti a perifériális látást, zavarja szem-kéz koordinációt, ezért a
pontosságot némileg rontja. Amíg a katona viseli, addig gátolja a tiszta
látást. Ami ennél rosszabb, Mumbai incidensről történt jelentések
megerősítik: néhány idegen hőkibocsátása annyira kicsi, hogy nem
észlelhető infravörös szenzorral. Infraszemüveget viselő áldozataik
számára alig láthatóak, így észrevétlenül becserkészhetik őket, hacsak a
csapatunk más tagjai nem veszik észre őket.

Befejezésül: a szemüveg csapataink éjszakai eredményességét
exponenciálisan növeli, ezáltal az éjjeli bevetéseket is túlélhetőbbé
teszi. Viszont nem tudja, és nem is fogja helyettesíti a jó öreg szabad
szemmel történő megfigyelést.

### Alkalmazási javaslat

A szemüveg használata csak szórványosan, taktikusan javasolt -- a
költséges hibákat elkerülendő. A csapat felénél több ember ne viseljen
infraszemüveget, nehogy meglepetés érje őket. Kétemberes osztagok -- egy
infraszemüvegben, egy anélkül -- bevetése ajánlott a maximális harci
hatékonyság végett.

A szemüveg nappali használata általában ellenjavallt, hisz nem sok
hasznát venni napfényben. Ilyen feltételek mellett egyetlen ok lehet a
használatára: korlátozottan, de át lehet vele látni a falakon.

Közelharca felszerelt csapatainkat érinti a legkevésbé az infraszemüveg
viseléséből adódó pontatlanság. Távolsági lövészek nem engedhetik meg
ezt, hiszen egy elvétett lövés szörnyű következményekkel járhat. A
mesterlövészek fegyvere pedig egyébként is infravörös lézeres
célzóoptikával rendelkezik.

### Megjegyzés

Nincs.

------------------------------------------------------------------------

### Skill

- [mind](Skills/mind "wikilink")

## Links

[Category:General](Category:General "wikilink")