## Tervek -- Bejárat

**FEKETE BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Építési Kivonat, Sigma Engedély -- Kizárólag a Parancsnok részére

Készült: 1958 január 26.

Marcel LeClerc őrnagy, Bázisparancsnok, PHALANX, Atlanti Műveleti
Parancsnokság

------------------------------------------------------------------------

### Áttekintés

![](Entrance.png "Entrance.png")A bázis bejárata a legelső épület,
melyet egy új PHALANX létesítmény alapításakor megépítenek. Ez az
elsődleges -- és olykor az egyetlen -- út, melyen a felszerelések és a
személyzet beléphet a bázisra. A Bejárat magában foglal egy jármű
feljárót és egy lépcsőt, mely könnyű mozgást biztosít a bázis és a
felszín között. Egy kicsi, rejtett őrhely épült a felszínen biztonsági
okokból, mely az átrepülő gépektől is elrejti a bejáratot. Mint minden
felszíni épület, ez is radar- és infravörös hullámokat elnyelő festékkel
van bevonva, hogy kevesebb eséllyel vegyék észre.

### Alkalmazási javaslat

Jellegéből adódóan a Bejárat a legsebezhetőbb pont a bázisokon.
Ellenséges földönkívüliek legvalószínűbben itt próbálnak majd bejutni a
bázisra. A bázis védekezésének egyik fókuszpontja van itt és megfelelő
távolságba kell helyezni az Irányítóközponttól, hogy a szolgálatban lévő
katonák minél gyorsabban tudjanak reagálni egy esetleges támadásra,
anélkül, hogy az Irányítóközpontot veszélyeztetnék.

Önmagában a Bejáratnak nem sok taktikai értéke van. Feltehetjük, hogy a
földönkívüliek csak megpróbálják tartani ezt az épületet, és inkább
néhány vonzóbb célpontot próbálnak bevenni, mivel a Bejárat általában
nem tartalmaz semmilyen könnyen mozdítható anyagot és nincsen olyan
területe sem, mely rombolásra érézékeny volna. Mivel nincsen semmiféle
fejlett felszerelése, vagy részegysége, gyorsan és könnyen javítható
épület. Ha megsérülne, más épületek ideiglenesen átvehetik a Bejárat
funkcióit, anélkül, hogy jelentősen hátráltatnák a bázis működését.

### Megjegyzés

Nincs.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")