## Specyfikacja techniczna: Wejście

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 26 Stycznia 1958

Przez: płk Marcel LeClerc, Dowódca bazy, PHALANX, Dowództwo Operacji
Pacyfiku

------------------------------------------------------------------------

### Przegląd

![](Entrance.png "Entrance.png")Wejście budowane jest zawsze jako
pierwsza struktura w każdej nowej bazie PHALANX. Jest to podstawowa -- i
czasami jedyna -- droga dostarczania wyposażenia oraz personelu do bazy.
Moduł ten zawiera rampę dla pojazdów oraz schody umożliwiające szybkie
poruszanie się między bazą a powierzchnią. Na górze znajduje się małe,
zakamuflowane pomieszczenie z wartownikami, którego zadaniem jest także
ukrywanie wejścia przed statkami zwiadowczymi obcych. Jak wszystkie
nasze instalacje na powierzchni zostało ono pokryte farbami
pochłaniającymi większość promieniowania elektromagntycznego w pasmach
radiowym, podczerwieni i innych, najczęściej wykorzystywanych przez
urządzenia detekcyjne.

### Sugerowana Doktryna Postępowania

Ze względu na swoją lokalizację, Wejście jest jedną z najbardziej
zagrożonych struktur w bazie. Obcy będą z pewnością próbować się tutaj
dostać. W związku z tym budynek ten powinien znajdować się w odpowiednio
dużej odległości od Centrum Dowodzenia, tak by żołnierze będący na
służbie mogli odpowiedzieć na atak z pełnym zaangażowaniem, nie
wystawiając równocześnie CD na pewne ryzyko.

Wejście samo w sobie nie ma zbyt wielkiego znaczenia strategicznego.
Można założyć, że Obcy potraktują Wejście jako drogę do bardziej
kuszących miejsc docelowych w związku z tym, że moduł z reguły nie
zawiera niczego, co mogłoby naruszyć bezpieczeństwo bazy, ani obszarów
szczególnie wrażliwych na uszkodzenia. Pozbawione jest także
zaawansowanego ekwipunku i komponentów, co czyni jego naprawę szybką i
tanią. W razie uszkodzenia Wejścia inne struktury mogą tymczasowo
przejąć jego funkcje, co nie wpłynie znacząco na funkcjonowanie bazy.

### Dodatki

Brak.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")