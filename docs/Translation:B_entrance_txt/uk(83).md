## Плани споруд — Вхід

------------------------------------------------------------------------

### Огляд

![](Entrance.png "Entrance.png") Вхід, це перша споруда, яку будують на
всіх нових базах PHALANX. У більшості випадків, це основний, а деколи й
єдиний, шлях проникнення на базу для персоналу та обладнання. Він
складається з рампи для техніки та сходів для швидкого пересування між
базою та поверхнею. Невеликий та замаскований перепускний пункт охороняє
ворота нагорі, також захищаючи Вхід від виявлення з повітря. Як і всі
наземні споруди, він вкритий спеціальними фарбами, що поглинають радарне
та інфрачервоне випромінювання для зменшення вірогідності викриття.

### Рекомендована доктрина

Через саму свою природу, Вхід є однією з найвразливіших споруд на
будь-якій базі. Немає сумнівів в тому, що інопланетні сили
намагатимуться пробитися на базу саме тут. Через це, його потрібно
розташовувати подалі від Командного центру, щоб солдати могли захищати
базу усіма силами, але без небезпеки пошкодити КЦ.

Сам по собі, Вхід не представляє великої тактичної цінності. Можна
зробити припущення, що прибульці просто візьмуть його під контроль, а
потім перейдуть до більш важливих цілей. Через відсутність складних або
дорогих матеріалів, Вхід можна легко відновити. Його ж руйнування не
буде сильно впливати на функціонування бази, оскільки інші споруди
можуть тимчасово взяти на себе його функції.

### Додатки

Немає.

[Category:General](Category:General "wikilink")
[Category:Facilities](Category:Facilities "wikilink")