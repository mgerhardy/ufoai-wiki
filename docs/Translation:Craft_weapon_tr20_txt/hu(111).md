## Technikai specifikáció: TR-20 rakétakonténer

**FEKETE BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Sigma Engedély -- Kizárólag a parancsnok részére

Készült: 2084. március 19.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Most, hogy már vannak a támadó UFO-kat elfogni képes repülőgépeink, fel
kell szerelnünk őket olyan fegyverzettel, amivel ténylegesen lelőhetőek
az idegen járművek. Az Excalibur program részeként fölmértünk minden
elérhető fegyvert a Földön, és a leges-legjobbakat választottuk ki
bolygónk védelmére.

A TR-20 rakétakonténer érdekes módon eltér a szokásos légelhárító
fegyverektől, mivel eredetileg levegő-föld hadműveletekre tervezték. A
konténer összesen 152 nagyon kicsi, nagyon gyors, szegényített urán
hegyű, nagy teljesítményű impulzus-detonációs hajtóművel felszerelt
rakétát tárol. Senki sem gondolta, hogy a TR-20 földi célpontok
szétszaggatásán kívül másra is használható, míg egy harci helikopter
pilótája Afrikában fel nem fedezte a lehetőségét.

Annak idején a pilótát -- a küldetés egyetlen túlélőjét -- sarokba
szorította három MiG sugárhajtású vadászgép egy hegyoldalban, és végső
támadásra készülve közeledtek. Mivel csaknem minden fegyvere kifogyott,
a pilótának csak egy konténernyi TR-20-as rakétája maradt a harcra.
Teljes utánégetővel öngyilkos támadásba lendült, és még azelőtt sikerült
sorozatlövésekkel mindhárom MiG-et lezúzni az égből, hogy kifogyott
volna az üzemanyag és kényszerleszállás kellet végrehajtania. Két nappal
később egy karcolás nélkül tért vissza légitámaszpontjára.

Bár nem irányított fegyver, a TR-20 konténerben olyan sok rakéta van,
hogy csaknem rakétás gépágyúként lehet használni. Ezt azért lehet, mert
rakéták egymás mögött helyezkednek el az indítócsövekben, minden csőben
nyolc darab, és elektronikusan, időzítve lőhetők ki. Ez a rendszer olyan
gyorsan működik, hogy már mind a nyolc rakéta begyújtva, mozgásban
lehet, mielőtt egyáltalán az első elhagyná az indítócsövet. A lehetséges
legnagyobb sebességgel 152 rakéta lőhető ki a konténerből 2
tizedmásodperc alatt. Ezt általában leszabályozzák percenként 300
lövésre, mivel egyetlen sorozat elég pontatlan.

A TR-20 előnye a SHIVA gépágyúval szemben a nagyobb hatótávolság és
nagyobb rombolóerő. Viszont a konténer tárkapacitása a SHIVA nagy,
hordozható táraihoz képes eléggé behatárolt, és egyetlen TR-20-as
konténer nem valószínű hogy kitart egy UFO-val vívott légiharc teljes
ideje alatt.

### Alkalmazási javaslat

Azt várjuk, hogy a TR-20 szépen beválik majd a lassabb, vagy lassan
mozgó UFO-k ellen, különösen ha a hajtőműrendszerük már megsérült. Ilyen
esetekben a TR-20 bravúrosan teljesít, kegyetlenül szétcincálja a
célpontot. Sajnos a pontossága rohamosan csökken gyorsabb ellenfelekkel
szemben. A rombolóerő mit sem számít, ha egyetlen lövés sem találja el a
célpontot.

Emiatt a TR-20-at ajánlott módjával használni, és főleg csak olyan
helyzetben, mikor meg tudja mutatni előnyeit, például mikor egyetlen
UFO-t támadunk több repülőgéppel. A szakaszparancsnok gépágyúval vagy
irányított fegyverekkel kísérője tűzvonalába terelheti a célpontot,
mikor is a kísérő szabadon tüzelhet rakétáival. De még így is, a
maximális hatékonyság végett, egynél több TR-20 konténert nem ajánlott
egyetlen gépre szerelni.

Ha a küldetés célpontja mozdulatlan, vagy a földön van, ez a rakéta
ideális, hogy fölpuhítsunk bármilyen ellenállást vagy ellenállót a
taktikai küldetés előtt.

### Megjegyzés

Nincs.

------------------------------------------------------------------------

### Damage Type

- [normal](Damage/normal "wikilink")

### Skill

- [unguided ordnance](Skills/unguided "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")