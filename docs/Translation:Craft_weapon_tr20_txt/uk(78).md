## Технічні характеристики: Ракетоблок TR-20

------------------------------------------------------------------------

### Огляд

Тепер у нашому розпорядженні є авіатехніка, здатна перехоплювати
атакуючі НЛО, відповідно потрібно оснастити її озброєнням здатним
реально підбивати кораблі прибульців. В рамках проекту Екскалібур ми
провели ретельну оцінку всієї існуючої зброї на Землі й обрали найкраще
для захисту нашої планети.

Ракетоблок TR-20 є досить цікавим відхиленням від стандартів озброєня
класу повітря-повітря, оскільки спочатку його спроектували, як зброю
класу повітря-земля. Блок містить в цілому 152 дуже маленькі та швидкі
ракети з наконечниками із збідненого урану та потужними двигунами із
дискретним спалюванням палива. Ніхто не розглядав можливість
використання TR-20 для чогось іншого, ніж ураження наземних цілей, поки
пілот бойового гелікоптера в Африці не розкрив його потенціал.

Тоді, цього пілота (останнього, хто залишився із екіпажу) притисли
трьома МіГ-ами до гори, які наближались, щоб покінчити з ним.
Враховуючи, що майже уся його амуніція була витрачена, все, що йому
залишалось — застосувати останні ракети TR-20. Здійснивши карколомний
пірует на повному форсажі, він умудрився швидким вогнем порішити всі три
МіГ-и до того, як закінчилося пальне і він був змушений здійснити тверду
аварійну посадку. Через два дні пілот повернувся на свою базу без жодної
подряпини.

Ракетоблок TR-20 містить багато некерованих ракет, що дозволяє його
використовувати, як своєрідний ракетний кулемет, оскільки снаряди
укладені один за одним у своїх трубчатих пускових відсіках, по вісім в
кожному, і запуск можна керувати електронним таймером. Дана система
настільки швидка, що у кожній з восьми ракет може спрацювати запал ще до
того, як перша покине відсік. Найбільша швидкострільність блоку TR-20
становить 152 ракети за 0,2 секунди. Проте, як правило, його
сповільнюють до 300 пострілів за хвилину, всилу низької влучності кожної
випущеної ракети.

Перевагами TR-20 над гарматою SHIVA є збільшені дальність та потужність
ураження. Тим не менше, обсяг боєзапасу ракетоблоку програє великим
магазинам SHIVA, і навряд чи одного TR-20 вистачить, щоб ліквідувати
НЛО.

### Рекомендована доктрина

На наш погляд, TR-20 буде ефективним проти повільних НЛО, особливо, якщо
їхні двигуни були якимось чином пошкоджені. В таких випадках ракети
TR-20 безперешкодно розривають мішень. Однак, влучність ракет більше
знижується, ніж у більш швидких конкурентів. Потенціал даної зброї не
матиме жодного значення, якщо ми не зможемо хоча б раз влучити в ціль.

З цього приводу рекомендуємо помірне застосування ракетоблоку TR-20,
головним чином в ситуаціях, коли можна розкрити його потенціал,
наприклад, при переслідуванні одного НЛО кількома перехоплювачами.
Командир групи може загнати ціль у зону ураження його ведених шляхом
застосування гармат чи керованих ракет, після чого ведений має
можливість зробити прицільний залп своїми ракетами. Та навіть за таких
умов, не слід встановлювати більше одного блоку TR-20 на один літак для
досягнення максимальної ефективності проти повітряних цілей.

Якщо ціль операції наземна, то дані ракети будуть ідеальними для
послаблення будь-якого укріплення та придушення оборони перед
проведенням тактичної фази завдання.

### Додатки

Відсутні.

### Тип ураження

[звичайне](Ураження/звичайне "wikilink")

### Навики

- [unguided ordnance](Skills/unguided "wikilink")

## Посилання

[Category:General](Category:General "wikilink")
[Category:Weapons](Category:Weapons "wikilink")