## Офіційний опис

## Пропозиція

Командувачу, завдяки захопленому та дослідженому нами сенсорному
обладнанню прибульців, я впевнений, що ми можемо значно покращити
можливості наших радарів, використовуючи ці нові технології. Я хотів би
подати на розгляд нову дослідницьку пропозицію, для створення споруди,
яка б увібрала всі наші останні розробки.

Удосконалений радар використовуватиме лише розроблене у PHALANX
обладнання, без придбанння готових компонентів. Більшість технологій вже
встановлено, нам лише потрібно ще трохи часу та фінансування для того,
щоб доробити деякі конструкції та налаштувати програмне забезпечення.

Ми будемо чекати на ваш дозвіл, командувачу. -- Кмд. Наварре.

## Результат

Командувачу, будь ласка, перегляньте приєднані плани нашого нового
Удосконаленого радару. Нам вдалося поєднати сканувальне обладнання людей
та прибульців, що тепер керується спеціальним новим, повністю
інтерактивним програмним забезпеченням.

Нашою найбільшою інновацією є синхронізація гравітаційних сенсорів
прибульців з нашими системами виявлення. Це відкрило нам абсолютно новий
горизонт можливостей сканування, дозволяючи нам відстежувати НЛО з
надійністю, про яку ми лише мріяли кілька місяців тому. База, на якій
збудовано Удосконалений радар, буде помічати ворога раніше, на значно
більшій відстані, та слідкуватиме за ним довше, зі значно меншим ризиком
втратити контакт.

І хоча неможливо повністю переобладнати наші старі радари, ми можемо
впровадити декілька простих покращень без серйозних витрат. Я мав
сміливість віддати наказ про модернізацію під час наступного ремонтного
циклу. Очікуйте на незначне покращення у виявленні та вистежуванні,
командувачу.

Лабораторія вільна та готова до наступного проекту. -- Кмд. Наварре.

[Category: General](Category:_General "wikilink") [Category:
Facilities](Category:_Facilities "wikilink")