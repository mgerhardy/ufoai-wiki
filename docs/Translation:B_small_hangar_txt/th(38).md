## พิมพ์เขียว -- โรงเก็บเครื่องบินเล็ก

**เอกสารลับ ระดับสีดำ**

หน่วยรับมือมนุษย์ต่างดาว PHALANX

แผนผังการก่อสร้าง ข้อมูลระดับซิกม่า -- เฉพาะผู้บัญชาการเท่านั้น

วันที่เก็บ: 11 สิงหาคม 2008

โดย: พล.ท. มาร์เซล เลอเคลิร์ค, ผู้บัญชาการฐาน, PHALANX, หน่วยปฏิบัติการแปซิฟิค

------------------------------------------------------------------------

### ภาพรวม

![](Intercept.png "Intercept.png") จากการปรับโครงสร้งยานบินของเรา
ทำให้เราต้องประเมินและออกแบบโรงเก็บเครื่องบินใหม่ การบังคับใช้การขึ้นลงแนวดิ่ง
(VTOL)กับยานของ PHALANX ทำให้ไม่ต้องใช้รันเวย์
และทำให้เราสามารถตั้งโรงเก็บเครื่องบินอยู่ในฐานเพื่อเพิ่มความปลอดภัยและการตอบสนองได้

โรงเก็บเครื่องบินเล็กเป็นที่ใต้ดินสำหรับเก็บและรักษายาน VTOL การซ่อมแซม บรรจุกระสุน
และเติมเชื้อเพลิงสามารถทำได้ในที่ลับ ยานบินจะไม่ต้องอยู่ภายนอกจนกว่าจะถึงเวลาปฏิบัิติการ
ระหว่างการออกตัว
เพดานโรงเก็บจะพับเปิดและลิฟท์ไฮโดรลิคขนาดใหญ่จะยกยานบินขึ้นเหนือเพดานเพื่อให้ออกตัวได้ง่าย

ในการลงจอด ลิฟต์จะมีตะขอเกี่ยว -- ซึ่งเมื่อนักบินเกี่ยวเข้ากับลำยาน --
จะดึงยานบินลงจุดจอดอย่างนิ่มนวล ตะขอนี้จะสามารถปรับการเกี่ยวได้เอง
และยังสามารถผ่านการปรับเกี่ยวในแต่ละตะขอ เพื่อให้ปรับตำแหน่งยานอย่างเหมาะสม
เมื่อตะขอเกี่ยวท้องยานและดึงลงมาแล้ว นักบินก็เพียงแค่ดับเครื่อง
ระบบนี้ใช้งานได้ง่ายเมื่อนักบินเริ่มคุ้น

ระบบที่คล้ายกันกำลังนำไปใช้กับโรงเก็บเครื่องบินใหญ่

แน่นอนว่าโรงเก็บเครื่องบินเล็กไม่สามารถเก็บยานขนาดใหญ่ได้ด้วยข้อจำกัดด้านขนาด

### กฎข้อแนะนำ

หน้าที่หลักของโรงเก็บเครื่องบินเล็กคือการเก็บยานขับไล่ สำหรับการไล่ติดตามจานบินในอากาศ
โปรดดูรายงานยานบินเพื่อทำความเข้าใจความสามารถและกลยุทธ์การใช้งาน

ยานของ PHALANX ทุกลำต้องใช้โรงเก็บ 1 ที่ในขนาดเหมาะสมเพื่อการเก็บ
บำรุงรักษาและการออกตัว

โรงเก็บนั้นเป็นพื้นที่เสี่ยงเนื่องจากทางเชื่อมต่อตรงกับพื้นผิว
มันจะเป็นจุดทางเข้าหลักของผู้โจมตีต่างดาว มันมีความเสี่ยงด้านความเสียหายสูง
มีของไม่เสถียรเช่นน้ำมันเครื่องเจ็ต และกระสุนวัตถุระเบิดของยานบิน ยิ่งไปกว่านั้น
ยานที่อยู่นฐานนั้นจะเป็นเป้าที่น่าสนใจ ความเสียหายหนักต่อยานขับไล่ --
หรือที่น่ากลัวกว่านั้นคือยานลำเลียง -- อาจทำให้เราไม่สามารถทำงานได้หลายสัปดาห์

หากเป็นไปได้ ยานบินทั้งหมดควรออกไปจากฐานก่อนการโจมตีฐาน
และออกไปจากพื้นที่จนกว่าการโจมตีสิ้นสุด มันอาจถูกโจมตีในอากาศจากจานบิน
แต่อย่างน้อยมันก็ยังมีความได้เปรียบที่ยังสามารถหลบหลีกได้
อย่างไรก็ตามวิธีนี้อาจเป็นไปไม่ได้ทุกกรณี
การออกตัวในระยะโจมตีของยานที่มีอาวุธหนักอาจเป็นผลเสียมากกว่าที่จะจอดไว้ในโรงเก็บ
แม้มันจะเป็นเป้าที่น่าสนใจก็ตาม

### ข้อมูลเพิ่มเติม

ไม่มี

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")