## Плани споруд — Малий Ангар

### Огляд

Через недавню реконструкцію нашого аерофлоту, нам довелося повністю
переробити конструкції наших ангарів. Оскільки весь наш авіапарк
оснащений системою вертикального зльоту-посадки (ВЗП), відпала потреба у
злітно-посадкових смугах. Це дозволило перемістити ангари на територію
бази, збільшити швидкість реагування та покращити безпеку.

Малий Ангар забезпечує підземне місце для зберігання та обслуговування
одного малого ВЗП-літака. Ремонт, переозброєння та дозаправка можуть
відбуватися під землею, в абсолютно закритому ангарі. Судно не побачить
денного світла аж до самого вильоту. Під час запуску, дах ангару
розкриється, та великий гідравлічний ліфт підніме літак на поверхню, де
той зможе безпечно злетіти.

Для посадки, ліфт оснащено спеціальними утримувачами, які захоплюють
шасі судна, та направляють його у вірне положення. Після того, як шасі
торкнулося посадкової поверхні, пілоту залишається лише вимкнути
турбіни.

Майже ідентична система встановлена у Великому Ангарі.

Очевидно, що Малий Ангар не має змоги зберігати та обслуговувати великі
літаки, через обмеження у розмірі.

### Рекомендована доктрина

Основною функцією Малого Ангару є зберігання перехоплювачів, для
перехоплення НЛО у повітрі. Будь ласка, зверніться до файлів опису
кожного літака, щоб дізнатися їх можливості та стратегії застосування.

Кожне авіасудно PHALANX потребує один ангар для зберігання, ремонту та
запуску.

Ангари є особливо вразливими спорудами, через їх прямий зв'язок з
поверхнею. Вони будуть головним шляхом проникнення всередину для
будь-якого інопланетного ворога. Також існує великий ризик серйозних
руйнувань споруд, оскільки всередині знаходяться паливо та боєзапас.
Гірше те, що будь-який залишений на базі літак є спокусливою мішенню для
прибульців: серйозні пошкодження завдані нашим перехоплювачам або
десантним літакам, можуть на тижні вивести нас з боротьби.

Якщо можливо, то перед атакою на базу, всі літаки слід підняти у повітря
та відвести з небезпечного району до завершення боїв. Вони можуть бути
атаковані НЛО, але матимуть змогу маневрувати. Однак, ця тактика не
завжди виправдовує себе. Підйом авіасудна у повітря прямо перед носом у
важкоозброєнного штурмового корабля, може закінчитися гірше, ніж рішення
залишити його в ангарі. Навіть незважаючи на те, що це перетворює його
на спокусливу мішень.

### Додатки

Немає.

[Category: General](Category:_General "wikilink") [Category:
Facilities](Category:_Facilities "wikilink")