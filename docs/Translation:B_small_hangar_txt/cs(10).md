## Dokumentace -- Malý hangár

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Zpráva o zařízení, prověření Sigma -- pouze pro velitele

Zaznamenáno: 11. srpna 2008

Kým: genplk. E. Baxter, Velitel základny, PHALANX, Velení tichomořských
operací

------------------------------------------------------------------------

### Souhrn

![](Intercept.png "Intercept.png")V důsledku nedávného přeorganizování
naší letecké flotily jsme museli zcela přehodnotit a znovu navrhnout
hangárové vybavení. Požadavek na SVP (Svislý Vzlet a Přistání) u všech
nových letounů PHALANXu odstranil potřebu vzletové dráhy. To nám
umožnilo přesunout veškeré hangárové vybavení dovnitř základny a zlepšit
tak bezpečnost a doby odezvy.

Malý hangár poskytuje podzemní prostor k uložení a údržbě jednoho malého
SVP letounu. Opravy, přezbrojení i natankování mohou být uskutečněny
zcela utajeně. Letoun nikdy nevidí denní světlo dokud není čas ke
startu. Během něho se střecha hangáru rozvine a letoun je ohromným
hydraulickým výtahem vyzdvihnut na místo nad střechou, odkud může
bezpečně vzlétnout.

Pro přistávání výtah obsahuje několik dlouhých záchytných háků, které --
jakmile jsou aktivovány podvozkem vznášejícího se pilota -- jemně
přitáhnou letoun do přistávací pozice. Záchytné háky umí inteligentně
regulovat svůj tah a to dokonce pro každý hák jednotlivě tak aby správně
vyrovnaly podvozek pro přistání. Jakmile háky zachytí podvozek a stáhnou
ho na přistávací plochu, všechno co musí pilot udělat je vypnutí motorů.
Systém je jednoduchý a jakmile si na něj piloti zvyknou i snadno
použitelný.

Víceméně shodný systém byl zrealizován i pro velký hangár.

Je zřejmé, že malý hangár nemůže být z důvodu velikosti použit pro velký
letoun.

### Taktická doporučení

Hlavní úlohou malého hangáru je umožnit použití stíhaček k
pronásledování letících UFO. K posouzení schopností a strategie
vyzbrojení jednotlivých letounů prosím nahlédněte do jejich záznamů.

Každý letoun PHALANXu vyžaduje jeden hangár odpovídající velikosti na
uložení, údržbu a vyzbrojení.

Hangáry jsou obzvláště zranitelná zařízení díky jejich přímému propojení
s povrchem. Budou hlavním vstupním bodem pro všechny mimozemské
útočníky. Jsou plné těkavých látek jakou je třeba letecký benzín a
pravděpodobně i třaskavé letecké výzbroje což mimořádně zvyšuje
nebezpečí poškození. A co je ještě horší, jakýkoliv letoun ponechaný na
základně bude velice lákavý cíl; závažné poškození našich stíhaček --
nebo ještě hůře, transportéru -- nás může na týdny vyřadit z boje.

Pokud je to možné, před blížícím se útokem na základnu by měly být
všechny letouny skryty a přesunuty mimo oblast dokud útok neskončí. Sice
by ve vzduchu mohly být napadeny blížícími se UFO, ale alespoň by měly
šanci využít možnosti manévrovat. Avšak toho nemusí být vždy schůdná
taktika. Ukrytí našich letounů uvnitř dosahu těžce vyzbrojené útočné
lodi může mít mnohem katastrofálnější následky než jejich ponechání ve
svých hangárech, jakkoliv lákavý cíl by mohly být.

### Dodatky

Žádné.

------------------------------------------------------------------------

Dále také [Dopravní prostředky a
UFA](Dopravní_prostředky_a_UFA "wikilink")

[Category:Zařízení základny](Category:Zařízení_základny "wikilink")