## Tegninger -- Lille hangar

**KLASSIFIKATIONSNIVEAU SORT**

FALANKS Rumvæsenudrykningsenhed

Konstruktionstegninger, Sigma tilladelse -- Kun for øverstbefalendes
øjne

Arkiveret: 11. august 2008

Af: General E. Baxter, Basekommandør, FALANKS, Stillehavskommandoen

------------------------------------------------------------------------

### Overblik

![](Intercept.png "Intercept.png")På grund af vores seneste
omstrukturering af vores luftflåde, har vi måtte foretage en fuldstændig
omrokering og nydesign af vores hangarbygninger. VTOL (vertikal start og
landing) kravet der gælder for alle nye FALANKS luftfartøjer har fjernet
vores behov for landingsbaner. Det har gjort det muligt at flytte alle
vores hangarer ind i selve basen og har derfor ført til forøget
sikkerhed og responstider.

Den lille hangar yder underjordiske plads til opbevaring og
vedligeholdelse af 1 lille VTOL-luftfartøj. Reparationer, genladning og
optankning kan udføres fuldstændigt skjult. Luftfartøjet ser slet ikke
sollys før det er tid til dets næste flyvning. Under letning skydes
hangarens tag op og den store hydrauliske lift løfter luftfartøjet i
position over taget, hvor det sikkert kan lette.

Under landingen har liften flere lange fangkroge som -- når de er påsat
af en landingspilot -- forsigtigt sætter luftfartøjet ned i
landingsposition. Fangkrogene er intelligente og kan justere deres greb
og endda overføre grebet fra krog til krog så understellet af
luftfartøjet er i korrekt position. Så snart fangkrogene har sat
luftfartøjet i position og sænket det ned på landingsområdet, har
piloten kun en opgave tilbage, nemlig at slukke for motorerne. Systemet
er simpelt og nemt at håndtere når først en pilot har fanget systemet.

Et næsten identisk system er indført for den store hangar.

Den lille hangar kan ikke håndtere store luftfartøjer på grund af
størrelsesforholdene.

### Anbefalet doktrin

Den primære funktion for den lille hangar er at håndtere kortrækkende
jagerfly, som kan angribe ufoerne i luften. Se venligst de specifikke
luftfartøjfiler for en gennemgang af de områder det enkelte luftfartøj
kan håndtere.

Hvert FALANKS luftfartøj kræver en hangar i passende størrelse til
parkering, vedligeholdelse og til brug for opsendelse.

Hangarer er ekstremt sårbare bygninger på grund af deres direkte
forbindelse med overfladen. De vil være et primært mål for ethvert
rumvæsenangreb. De er samtidig højrisiko bygninger da de er fyldt med
flybrændstof og højeksplosivt ammunition. Endnu værre er det, at ethvert
luftfartøj placeret på basen vil være et indbydende mål; skade på vores
kortrækkende jagerfly -- eller endnu mere skræmmende på vores
transportluftfartøjer -- vil gøre os ukampdygtige i ugevis.

Hvis muligt bør alle luftfartøjer lette før et forestående angreb og
fjernes fra området, indtil angrebet er ovre. De vil måske blive mødt i
luften af en ufo, men i det mindste vil de have mulighed for at
manøvrere. Det er dog ikke altid den bedste strategi. At foretage en
opsendelse indenfor afstand af en tungt armeret ufo kan have ødelæggende
konsekvens. En parkering i hangaren kan derfor være at foretrække,
selvom det er et indbydende mål.

### Tilføjelse

Ingen.

------------------------------------------------------------------------

See also: [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Facilities](Category:Facilities "wikilink")