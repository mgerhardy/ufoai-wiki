## Progetto -- Hangar Piccolo

**RISERVATO: LIVELLO NERO**

Corpo Contromisure Extraterrestri PHALANX

Costruzioni Precis, Salvacondotto: Sigma -- Riservato: Solo Visione del
Comandante

Data: 11 Agosto 2008

Da: Gen. E. Baxter, Comandante in Capo, PHALANX, Comando Operativo del
Pacifico

------------------------------------------------------------------------

### Quadro Generale

In seguito alla recente ristrutturazione della nostra forza aerea
abbiamo dovuto eseguire una completa riprogettazione e riorganizzazione
delle nostre infrastrutture hangar. Il requisito VTOL (dall'inglese
Vertical Take-Off and Landing = Decollo e Atterraggio Vericali) per
tutti i nuovi velivoli PHALANX ha eliminato la nostra necessità di
piste. Questo ci ha consentito di spostare dentro la base tutte le
strutture hangar, favorendo sensibilmente la sicurezza e i tempi di
risposta.

L'Hangar Piccolo fornisce spazio sotterraneo per parcheggiare e
mantenere un velivolo VTOL piccolo. Riparazioni, riarmamento e
rifornimento possono essere eseguiti senza esser visti dall'esterno. Il
velivolo non vede mai la luce del sole fin quando non è il momento del
decollo. Durante il decollo il tetto dell'hangar si apre e un grosso
ascensore idraulico solleva il velivolo fino a una posizione sopra al
tetto dove può decollare in sicurezza.

Per le procedure di atterraggio l'ascensore ha montati diversi ganci
d'attracco che, una volta agganciati ai carrelli d'atterraggio di un
velivolo sospeso, lo tirano gentilmente verso la posizione di
atterraggio. I ganci possono aggiustare autonomamente la loro presa e
addirittura variarla tra gancio e gancio per allineare opportunamente lo
scafo.

Non appena i ganci hanno intrappolato i carrelli e tirato giù lo scafo
fino alla posizione di atterraggio tutto quello che il pilota deve fare
è spegnere i motori. Il sistema è semplice e facile da usare, un pilota
ha bisogno solo di un po' di pratica.

L'Hangar Grande implementa un sistema praticamente identico ma,
ovviamente, esso è in grado di ospitare un velivolo molto più grande
dell'Hangar Piccolo per questioni di dimensioni.

### Dottrina Consigliata

La funzione primaria dell'Hangar Piccolo è di ospitare velivoli per
l'intercettazione di UFO volanti. Si prega di riferirsi ai file
specifici di ogni velivolo per conoscere meglio le loro capacità e
strategie d'impiego

Ogni velivolo PHALANX necessita di un hangar di appropriate dimensioni
per parcheggio, manutenzione e impiego.

Gli hangar sono installazioni particolarmente vulnerabili in caso di
assalto a causa della loro diretta connessione con la superficie. Essi
saranno il punto d'entrata primario per ogni attaccante extraterrestre.
Inoltre sono potenzialmente molto pericolosi a causa dello stoccaggio di
materiale volatile come munizioni altamente esplosive o combustibile per
motori. Ulteriormente ogni velivolo rimasto alla base è un bersaglio
molto allettante: Danni seri ai nostri intercettori o peggio ancora,
alla nave di trasporto, potrebbero mettere fuori gioco una base PHALANX
per settimane.

Se possibile, tutti i velivoli dovrebbero essere lanciati prima di un
assalto alieno alla base in modo che lascino l'area finché l'attacco non
è terminato. Certo, essi potrebbero essere ingaggiati da un UFO nelle
vicinanze, ma almeno avrebbero una possibilità di manovra e di
combattimento.

Proprio per questo la strategia di fuga è indicata solo se si suppone
che i velivoli siano in grado di fuggire da assaltatori superiori. È
inutile far decollare i nostri velivoli per vederli distruggere
inutilmente da una superiorità schiacciante, meglio lasciarli alla base.

### Addenda

Nessuna.

------------------------------------------------------------------------

Vedi anche: [Veicoli & UFO](Veicoli_&_UFO "wikilink")

[Category:Generale](Category:Generale "wikilink")
[Category:Infrastrutture](Category:Infrastrutture "wikilink")