## Specyfikacja techniczna: Mały Hangar

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 11 Sierpnia 2008

Przez: Gen. E. Baxter, Dowódca bazy, PHALANX, Dowództwo Operacji
Pacyfiku

------------------------------------------------------------------------

### Przegląd

![](Intercept.png "Intercept.png")Restrukturyzacja naszej floty
powietrznej wymusiła przeprojektowanie i przebudowę naszych hangarów.
System VTOL (Vertical Take-Off and Landing - Pionowy Start i Lądowanie),
stosowany we wszystkich nowych samolotach jednostki interwencyjnej
PHALANX, umożliwił całkowite zrezygnowanie z pasów startowych. Pozwoliło
to na umieszczenie instalacji hangaru w rzeczywistej bazie, zwiększając
ich bezpieczeństwo oraz zmniejszając czas potrzebny na dotarcie do
pojazdów powietrznych.

Duży hangar zapewnia podziemną przestrzeń niezbędną do przechowywania i
serwisowania dużego samolotu VTOL. Naprawy, przezbrajanie oraz
tankowanie odbywają się w całości w mrokach podziemnej instalacji, a
maszyna ujrzy światło dzienne dopiero podczas sekwencji startowej. Dach
hangaru składa się, a następnie potężny hydrauliczny podnośnik wynosi
samolot ponad jego poziom, skąd może on bezpiecznie wystartować.

Podnośnik wyposażony jest w kilka wysokich zaczepów, o które zahacza
podwozie maszyny pilota, delikatnie ściągających maszynę w dół. Zaczepy
potrafią inteligentnie dopasować swoją siłę, oraz przekazywać ją z jaka
do haka, aby prawidłowo ustabilizować podwozie do lądowania. Kiedy
zaczepy schwytają samolot i osadzą go na platformie, wszystko, co pilot
musi zrobić, to wyłączyć silnik. System jest prosty i łatwy w użyciu,
jak tylko pilot się z nim zapozna.

Praktycznie identyczny system zastosowano w dużych hangarach.

W małym hangarze nie mogą stacjonować duże maszyny ze względu na zbyt
mały rozmiar instalacji.

### Sugerowana Doktryna Postępowania

Główna funkcją dużego hangaru jest umożliwienie transportowcom
błyskawicznego zrzutu piechoty w obszarze aktywności Obcych.
Alternatywnie, mogą w nim stacjonować i być serwisowane większe
myśliwce. Proszę odwołać się do plików zawierających specyfikacje maszyn
w celu zapoznania się z ich możliwościami i strategią.

Każda maszyna PHALANX wymaga odpowiedniej wielkości hangaru do jej
serwisowania i dyslokacji.

Hangary są szczególnie podatne na ataki z powodu ich bezpośredniego
połączenia z powierzchnią. Będą głównymi miejscami, przez które
rozpoczną szturm jednostki Obcych. Są wysoce narażone na uszkodzenia,
pełne środków wybuchowych i łatwopalnych, takich jak paliwo lotnicze
oraz różne rodzaje uzbrojenia. To nie koniec; każdy samolot znajdujący
się w bazie stanie się bardzo kuszącym celem, a uszkodzenia naszych
myśliwców lub - co gorsza - transportowców mogą wykluczyć nas z akcji na
wiele tygodni.

W miarę możliwości, wszystkie samoloty powinny zostać rozproszone przed
spodziewanym atakiem i wyprowadzone z obszaru do czasu zakończenia walk.
Mogą zostać zaatakowane przez zbliżające się UFO, ale będą miały szansę
stawić im czoła. Jednakże ta taktyka nie zawsze jest odpowiednia.
Wysłanie naszych maszyn w pobliże ciężko uzbrojonych statków Obcych może
dać bardziej katastrofalne rezultaty, niż pozostawienie ich w hangarach,
gdzie stanowią kuszące cele.

### Dodatki

Brak