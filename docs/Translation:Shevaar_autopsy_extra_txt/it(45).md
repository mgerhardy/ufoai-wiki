# Voce UFOpedia

## Proposta

**A:** Comandante in Capo, PHALANX, Comando Operativo Atlantico

**DA:** Dr. Connor, R&S: Divisione Bio & Contenimento, PHALANX, Comando
Operativo Atlantico

**DATA:** %02i %s %i

**Ogg. :** Proposta: Autopsia corpo alieno -- Shevaar

Comandante,

Abbiamo recuperato un nuovo cadavere alieno dal campo di battaglia.
Dovremmo iniziare la dissezione e l'analisi il più presto possibile.

Cordialmente,

Dr. Connor

## Esito

**A:** Comandante in Capo, PHALANX, Comando Operativo Atlantico

**DA:** Dr. Connor, R&S: Divisione Bio & Contenimento, PHALANX, Comando
Operativo Atlantico

**DATA:** %02i %s %i

**Ogg. :** Re: Autopsia corpo alieno -- Shevaar

Comandante,

L’autopsia eseguita su questo nuovo alieno, lo Shevaar, ha prodotto
risultati molto interessanti. C’è una sostanziale differenza rispetto
alle specie umanoidi dei Taman e Ortnoks soprattutto per il fatto di
possedere zampe digitigrade e piccole code che paiono essere le vestigia
di una costante evoluzione. La creatura sembra essere completamente
cieca; È sprovvista di occhi o di qualsiasi altro organo che potrebbe
essere impiegato in un processo visivo. Tuttavia l’esemplare sembra
avere altri interessanti organi per sopperire a questa deficienza.

A prima vista lo Shevaar assomiglia ad un incrocio tra un uomo ed una
lucertola. A differenza di quasi tutte le lucertole terrestri tuttavia,
l’alieno ha il sangue caldo e il suo cervello è molto simile come
dimensioni al nostro – probabilmente è leggermente più grande. I suoi
enormi piedi sono eccezionalmente agili e gli permettono di coprire
grandi distanze grazie ad una lunga e poderosa falcata. Le grandi mani
sembrano non avere problemi ad afferrare un’ampia varietà di armamento
alieno.

I risultati dell’autopsia non sono meno interessanti. Dopo aver eseguito
un taglio lungo il torace, abbiamo scoperto che la cassa toracica della
creatura è costituita da un solido scudo osseo rinforzato da dura
cartilagine. La composizione delle ossa è molto diversa rispetto alla
nostra, ed è composta principalmente da carbonio invece che da calcio,
con tracce di metalli che rendono l’ossatura estremamente dura e
resistente. I coltelli ed i proiettili faranno molta fatica a penetrare
questo scudo, ed avranno una difficoltà ancor maggiore ad impattare e
danneggiare gli organi vitali. Tutta la massa corporea non protetta
dalle ossa pare essere composta solo da una muscolatura fragile e
fibrosa.

Il cervello è particolarmente difeso. Diversi strati di materiale corneo
lo proteggono al pari di un’impenetrabile armatura. Osservando i segni
di usura e le lacerazioni intorno a quest’area, abbiamo dedotto che
questi alieni combattano spesso fra loro a suon di testate,
probabilmente come parte di un rituale di accoppiamento. Una piccola
bocca onnivora fuoriesce dalla massa ossea per collegarsi ad un semplice
ma funzionale tratto digestivo.

In ogni caso, la testa ospita molti più organi rispetto al solo cervello
e alla bocca. Dietro la cortina ossea si trova una serie di tre organi
che paiono avere la funzione di rilevamento dell’infrarosso. Questo è
ciò che apparentemente gli Shevaar hanno al posto degli occhi. Possiamo
concludere che la sensibilità di questi organi è comparabile con quella
di un umano che indossa un paio di occhiali IR, parte della dotazione
standard PHALANX.

A seguito dell'autopsia e dell'analisi delle riprese video dal campo di
battaglia, possiamo concludere quanto segue:

-- Gli Shevaar vedono l’infrarosso. Questo rende difficile
l’occultamento e abbassa le probabilità di un approccio stealth

-- Essi prediligono un equipaggiamento leggero al fine di preservare la
loro naturale mobilità. Ciò permette loro di sfruttare tattiche note
come colpisci e fuggi.

-- I corpi degli Shevaar sono molto resistenti ai danni da impatto e
taglio. I loro compatti organi interni non sono facilmente danneggiabili
da armi a concussione o esplosive. Tuttavia, la loro pelle squamosa
fornisce poca protezione dal fuoco, laser o elettricità

Gli Shevaar vengono spesso impiegati come unità scout, veloci e
pesantemente difese. Sono infatti estremamente efficaci in questo ruolo
dato che combinano un’elevata mobilità ad un’estesa capacità visiva.
Pare inoltre che gli alieni abbondino di queste creature. All’interno
della nebulosa gerarchia aliena, sembra che gli Shevaar si collochino
tra i Taman e gli Ortnoks dato che, a differenza degli Ortnoks, essi
svolgono a volte ruoli di comando anche se questi vengono sempre
occupati dai Taman nel caso in cui le due razze si trovino
contemporaneamente sul campo.

Quando non sono impegnati in combattimento gli Shevaar si occupano di
eseguire attività di scout, di schermaglia, oppure di scorta degli
eventuali prigionieri umani.

Dovremmo usare molta cautela ogni qualvolta incontriamo questi alieni
sul campo. Essi sono combattenti veloci e pericolosi che preferiscono
attaccare da una copertura. Dovrebbero essere tenuti sotto fuoco ogni
qualvolta vengano scoperti, almeno fintanto che la nostra posizione non
sia compromessa. Esporre il fianco o le spalle di una nostra squadra
agli Shevaar può avere conseguenze disastrose. Benché difficilmente le
granate saranno in grado di uccidere uno Shevaar al primo colpo, esse
possono essere piuttosto utili per spingere queste creature a portata di
tiro dei nostri uomini.

Inoltre, benché siano ciechi, gli Sheevar possiedono altri organi che
possono essere danneggiati da forti suoni o lampi di luce. Questi
stratagemmi avranno su di loro lo stesso effetto che hanno sugli umani.

Cordialmente,

Dr. Connor

# Research Tree Data

**(This information for reference only; Do not translate or include
in-game.)**

*Prerequisites:* 1 Shevaar corpse

*Opens:* [Alien Breathing
Apparatus](Research/Alien_Breathing_Apparatus "wikilink") (if not yet
opened; Can also be opened by [Alien Autopsy --
Taman](Aliens/Taman "wikilink") or [Alien Autopsy --
Ortnok](Aliens/Ortnok "wikilink"))

[Category:General](Category:General "wikilink")
[Category:Aliens](Category:Aliens "wikilink")