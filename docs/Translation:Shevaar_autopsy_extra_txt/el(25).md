# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Αυτοψία Εξωγήινου -- Σιέβααρ

Κύριε Διοικητά,

Περισυλλέξαμε από το πεδίο της μάχης τη σωρό ενός νέου εξωγήινου είδους.
Προτείνω να ξεκινήσουμε την νεκροτομή και αξιολόγησή του το συντομότερο
δυνατόν.

Με σεβασμό,

Δρ. Connor

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Αυτοψία Εξωγήινου -- Σιέβααρ

Κύριε Διοικητά,

Η αυτοψία του καινούργιου εξωγήινου είδους -- του Σιέβααρ -- ήταν άκρως
ενδιαφέρουσα. Διαφέρουν σημαντικά από τους πιο ανθρωπόμορφους Τάμαν και
Όρτνοκ: τα πόδια των Σιέβααρ είναι κατασκευασμένα ώστε να στηρίζονται
μόνο στα δάχτυλα, όπως γίνεται με πολλά τετράποδα θηλαστικά της γης και
αντίθετα με τους ανθρώπους που στηρίζονται σε ολόκληρο το πέλμα.
Διαθέτουν και μια μικρή ουρά, η οποία μάλλον πρόκειται για κατάλοιπο της
εξελικτικής πορείας τους. Επίσης, οι Σιέβααρ είναι τελείως τυφλοι, καθώς
δεν διαθέτουν μάτια ή οποιοδήποτε άλλο όργανο με το οποίο να
αντιλαμβάνονται το ορατό φως. Παρόλα αυτά, διαθέτουν άλλα, ενδιαφέροντα
όργανα με τα οποία αντισταθμίζουν τη συγκεκριμένη αδυναμία.

Πρώτα απ'όλα, οι Σιέβααρ μοιάζουν με σατανική διασταύρωση ανθρώπου και
σαύρας. Αντίθετα, όμως, με τα ερπετά της Γης, οι Σιέβααρ είναι
θερμόαιμοι και το μουαλό τους έχει αντίστοιχο μέγεθος με το ανθρώπινο --
ίσως και λίγο μεγαλύτερο. Τα μεγάλα πόδια τους, τα οποία μας εξέπληξαν
με την ευκινησία τους, τους επιτρέπουν να καλύπτουν μεγάλες αποστάσεις
με τον αλματώδη βηματισμό τους. Τα μεγάλα χέρια τους δεν παρουσιάζουν
καμία δυσκολία στο χειρισμό κάθε είδους εξωγήινου εξοπλισμού.

Τα αποτελέσματα της αυτοψίας ήταν το ίδιο ενδιαφέροντα. Όταν ανοίξαμε το
στέρνο του εξωγήινου, διαπιστώσαμε ότι το μπροστινό μέρος του θώρακα
είναι στην ουσία μία συμπαγής ασπίδα από κόκκαλο ενισχυμένο με άκαμπτους
χόνδρους. Διαφορές παρατηρούνται και στη σύσταση των οστών, καθώς
αποτελούνται κυρίως από άνθρακα αντί για ασβέστιο, ενώ εντοπίσαμε και
ίχνη μετάλλων με συνέπεια τα κόκκαλα να είναι ιδιαίτερα σκληρά και
ανθεκτικά. Οι σφαίρες και τα μαχαίρια μας δυσκολεύονται να διαπεράσουν
την οστέινη ασπίδα για να πλήξουν τα ζωτικά όργανα, ενώ τα μέρη του
σώματός τους που δεν είναι θωρακισμένα αποτελούνται μόνο από ισχνούς
μύες.

Ειδικά ο εγκεφαλός τους είναι εξαιρετικά προστατευμένος. Καλύπτεται από
αρκετά στρώματα οστού, τα οποία σχηματίζουν έναν αδιαπέραστο θώρακα. Από
τα σημάδια καταπόνησης που παρατηρήσαμε στη συγκεκριμένη περιοχή,
συμπαιρένουμε ότι οι Σιεβααρ επιδίδονται συχνά σε διαμάχες με
κουτουλιές, πιθανόν ως τμήμα της διαδικασίας αναπαραγωγής. Ένα μικρό,
παμφάγο στόμα προεξέχει από τη μάζα οστού και οδηγεί σε ένα μικρό αλλά
αποτελεσματικό πεπτικό σύστημα.

Παρόλα αυτά, υπάρχουν και άλλα όργανα στο κεφάλι τους εκτός από το στόμα
και τον εγκέφαλο. Πίσω από τις αναδιπλώσεις των οστών του κεφαλιού
εντοπίσαμε μια ομάδα τριών οργάνων που φάινεται να χρησιμοποιούνται για
την ανίχνευση υπέρυθρης ακτινοβολίας. Προφανώς, οι Σιέβααρ στηρίζονται
στα συγκεκριμένα όργανα στη θέση της ανύπαρκτής όρασής τους. Καταλήξαμε
ότι η ευαισθησία των συγκεκριμένων οργάνων είναι αντίστοιχη με έναν
άνθρωπο που φοράει τα συνηθισμένα γυαλιά υπερύθρων της PHALANX.

Από την αυτοψία και την ανάλυση εικόνων από το πεδίο της μάχης
καταλήξαμε στα ακόλουθα συμπεράσματα:

\- Οι Σιέβααρ βλέπουν στο υπέρυθρο φάσμα. Συνεπώς, θα είναι πολύ δύσκολο
για τους στρατιώτες μας να κρυφτούν από αυτούς ή να τους πλησιάσουν
χωρίς να γίνουν αντιληπτοί.

\- Συνήθως φέρουν ελαφρύ οπλισμό ώστε να μη μειώνεται η ευκινησία τους.
Αυτό τους επιτρέπει να είναι άκρως αποτελεσματικοί στον ανταρτοπόλεμο
(hit-and-run).

\- Τα σώματα των Σιέβααρ είναι πολύ ανθεκτικά ενάντια στις σφαίρες και
τις λεπίδες, ενώ τα προστατευμένα ζωτικά τους όργανα δύσκολα παθαίνουν
ζημιά από εκρηκτικα ή κρουστικά τραύματα. Όμως, το φολιδωτό δέρμα τους
παρέχει ελάχιστη προστασία ενάντια σε φωτιά, laser ή ηλεκτρισμό.

Στο πεδίο της μάχης, οι Σιέβααρ συνήθως χρησιμεύουν ως γρήγοροι αλλά
θωρακισμένοι ανιχνευτές. Είναι ιδιαίτερα αποτελεσματικοί στο ρόλο αυτό,
καθώς συνδυάζουν ευκινησία με εκτεταμένες δυνατότητες ανίχνευσης, ενώ οι
εξωγήινοι δείχνουν να μην έχουν έλλειψη από τα συγκεκριμένα πλάσματα. Οι
Σιέβααρ δείχνουν να είναι ανάμεσα στους Τάμαν και τους Όρτνοκ στην
εξωγήινη ιεραρχία καθώς, σε αντίθεση με τους Όρτνοκ, οι Σιέβααρ
χρησιμοποιούνται ορισμένες φορές σε εξειδικευμένους ή διοικητικούς
ρόλους όμως με σαφώς μικρότερη συχνότητα απ'ότι οι Τάμαν.

Όταν δεν εμπλέκονται άμεσα σε μάχες, οι Σιέβααρ επικεντρώνονται στην
ανίχνευση ή την παρενόχληση του εχθρού ή στην συγκέντρωση αιχμάλωτων
ανθρώπων.

Θα πρέπει να είμαστε ιδιαίτερα προσεκτικοί όποτε συναντάμε τους Σιέβααρ
στο πεδίο της μάχης. Είναι γρήγοροι και επικίνδυνοι και προτιμούν να
μάχονται από καλυμμένες θέσεις, ενώ θα πρέπει να καταδιώκονται και να
περιορίζονται μόλις εντοπιστούν, αρκεί να μην εξαπλώνονται υπερβολικά οι
δυνάμεις μας. Η έκθεση των πλευρικών θέσεων ή των μετόπισθεν σε μία
ομάδα Σιέβααρ μπορεί να έχει καταστροφικές συνέπειες. Παρόλο που οι
χειροβομβίδες μας δεν είναι ιδιαίτερα αποτελεσματικές στην εξόντωση των
Σιέβααρ, θα χρησιμεύουν στο να τους αναγκάσουν να εγκαταλείψουν τις
θέσεις κάλυψης και να βγουν σε κοινή θέα.

Τέλος, παρόλο που οι Σιέβααρ είναι τυφλοί διαθέτουν όργανα ισορροπίας τα
οποία επηρεάζονται από τον κρότο που δημιουργούν οι χειροβομβίδες
λάμψης-κρότου. Απέναντί τους, θα έχουν παρόμοια αποτελέσματα με εκείνα
που έχουν κατά ανθρώπων.

Με σεβασμό,

Δρ. Connor

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Shevaar corpse`

*`Opens:`*
` `[`Alien Breathing Apparatus`](Research/Alien_Breathing_Apparatus "wikilink")` (if not yet opened; can also be opened by`
` `[`Alien Autopsy -- Taman`](Aliens/Taman "wikilink")` or `[`Alien Autopsy -- Ortnok`](Aliens/Ortnok "wikilink")`)`

[Category:General](Category:General "wikilink")
[Category:Aliens](Category:Aliens "wikilink")