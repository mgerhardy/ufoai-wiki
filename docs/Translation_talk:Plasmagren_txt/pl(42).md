# Hasło UFOpedii

## Propozycja

DO: Dowódca Bazy, Dowództwo Operacji Atlantyckich OD: Mjr Paul Navarre,
JBR: Dział Inżynieryjny, PHALANX, Dowództwo Operacji Atlantyckich DATA:
%02i %s %i TEMAT: Propozycja: Artefakt Obcych – Granat plazmowy

Dowódco, podczas ostatniej akcji bojowej udało nam się pozyskać granat
używany przez Obcych. Jego detonacja, powodująca rozprysk super-gorącej
plazmy, jest w stanie zamienić w kupkę popiołu każdy organiczny obiekt w
bezpośredniej bliskości epicentrum eksplozji. Wygląda na to, że jest to
broń bez porównania groźniejsza, niż jakikolwiek granat używany przez
naszych żołnierzy - jak najszybciej powinniśmy poddać ją szczegółowym
badaniom.

Prace ruszą, jak tylko otrzymamy Pańską autoryzację, Dowódco.

--Mjr Navarre

## Wynik

DO: Dowódca Bazy, Dowództwo Operacji Atlantyckich OD: Mjr Paul Navarre,
JBR: Dział Inżynieryjny, PHALANX, Dowództwo Operacji Atlantyckich DATA:
%02i %s %i TEMAT: Re: Artefakt Obcych – Granat plazmowy

Dowódco, chciałbym przedstawić podsumowanie wyników naszych badań nad
granatem plazmowym, używanym przez Obcych.

W jego konstrukcji można wyróżnić siedem głównych elementów składowych:
skorupę, baterię, zapalnik, regulator czasowy, komorę fuzyjną, ładunek
wodorowy i niewielki ładunek materiału wybuchowego.

Stanowiąca zewnętrzną warstwę granatu specyficznie zaprojektowana
skorupa, znacznie cieńsza w połowie swojej długości, podczas eksplozji
spłaszcza falę uderzeniową, co zmienia istotnie kształt strefy rażenia z
prawie doskonale kulistego - w formę przypominającą obwarzanek. Pociąga
to za sobą „skoncentrowanie” siły eksplozji w mniejszej przestrzeni, co
maksymalizuje obrażenia.

Ogniwo zasilające, lub po prostu bateria, to zdecydowanie najbardziej
zaawansowana technicznie część granatu. Pomimo początkowych obaw, pod
koniec naszych badań okazało się, że przy dużym nakładzie prac i środków
jesteśmy w stanie ją zduplikować.

Zapalnik, a właściwe urządzenie będące funkcjonalnym odpowiednikiem
jednocześnie zawleczki, łyżki i zapalnika używanych w naszych granatach,
posiada także programowalny czytnik linii papilarnych, stanowiący
dodatkowe zabezpieczenie przed przypadkową aktywacją. Czytnik ten
podłączony jest do regulatora czasowego, określającego okres, po jakim
dochodzi do uruchomienia zapalnika; nie może on jednak być krótszy niż
(prawie dokładnie) 3 sekundy.

W momencie, gdy uaktywniony zostaje zapalnik, część energii z baterii
dostarczana jest do komory fuzyjnej, gdzie rozpoczyna się jonizacja
ładunku wodorowego. W tym samym czasie następuje odpalenie małego
ładunku wybuchowego, wyrzucającego granat w powietrze; gdy osiąga on
odpowiednie położenie (w którym fala uderzeniowa będzie rozchodzić się
nad powierzchnią ziemi), reszta energii z baterii powoduje gwałtowne
przyspieszenie procesu jonizacji wodoru w komorze fuzyjnej, co prowadzi
ostatecznie do właściwej eksplozji. Rozżarzona plazma podpala wszystko,
co znajdzie się w polu rażenia (około dwukrotnie większym, niż naszych
granatów odłamkowych).

Testy nowej broni uległy zakończeniu; przygotowano wszystkie konieczne
zestawy instruktażowe. Granaty plazmowe mogą być odtąd używane przez
naszych żołnierzy.

--Mjr Navarre

### Typ uszkodzeń

- [plasma](Damage/plasma "wikilink")

### Zdolność

- [explosive](Skills/explosive "wikilink")

## Linki

- [Frag Grenade](Equipment/Misc/Frag_Grenade "wikilink")
- [Research/Advanced Plasma
  Control](Research/Advanced_Plasma_Control "wikilink")

[Category:General](Category:General "wikilink")
[Category:Weapons](Category:Weapons "wikilink")