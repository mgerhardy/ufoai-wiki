## Σχεδιάγραμμα -- Μεγάλο Υπόστεγο UFO

**ΕΠΙΠΕΔΟ ΑΠΟΡΡΗΤΟΥ ΜΑΥΡΟ**

Μονάδα Αντιμετώπισης Εξωγήινων PHALANX

Ερευνητικό Έγγραφο, Εξουσιοδότηση Σ' -- Μόνο για τα μάτια του Διοικητή

Αρχειοθέτηση: 19 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

![](Ufo-hanger.png "Ufo-hanger.png")Αυτά είναι τα τελικά σχέδια για τα
νέα υπόστεγα αποθήκευσης των UFO. Έχει σχεδιαστεί να φιλοξενεί ένα UFO
που έχει περισυλλεγεί για αποσυναρμολόγηση, και θα θεωρείται
κατειλημμένο μέχρι να διαλυθεί το σκάφος στα επιμέρους εξαρτήματά του
και να μεταφερθούν τα εξαρτήματα στις αποθήκες της βάσης. Τα UFO
χρειάζονται σημαντική αποσυναρμολόγηση για να χωρέσουν μέσα στην
Αποθήκη, έτσι πρέπει να διαλυθούν πριν μπορέσουμε να αποθηκεύσουμε ή να
χρησιμοποιήσουμε τα εξαρτήματά τους. Η αποσυναρμολόγηση των UFO στον
τόπο της προσγέιωσης/συντριβής τους δεν θα ήταν διόλου συνετή. Θα έθετε
σε κίνδυνο την υγεία των επιστημόνων και μηχανικών μας, πιθανόν να
προκαλούσε λεηλασίες, ενώ θα αποτελούσε αναμφίβολα σημαντικό πλήγμα στην
ασφάλεια και τη μυστικότητα της επιχέιρησης.

Η σπουδαιότητα της μελέτης των αιχμαλωτισμένων UFO είναι κάτι παραπάνω
από προφανής. Θα μας δώσει μια εσωτερική ματιά στον τρόπο λειτουργίας
και τις δυνατοτήτες των εξωγήινων σκαφών, ενώ μπορεί να μας οδηγήσει
στην ανακάλυψη νέων τεχνικών για τη βελτίωση των δικών μας αεροσκαφών
και την αύξηση της αποτελεσματικότητάς τους. Μόλις ένα ανεκτημένο ΟΥΦΟ
ασφαλιστεί για μεταφορά, μεταφέρεται στη βάση της PHALANX από μεταγωγικά
ελικόπτερα. Την επιχείρηση διακομιδής χειρίζονται οι τοπικές δυνάμεις
του ΟΗΕ ώστε να μειωθεί ο φόρτος στις ήδη περιορισμένες δυνάμεις μας.

Το Μεγάλο Υπόστεγο UFO μπορεί να αποθηκεύσει 1 εξωγήινο σκάφος
σημαντικού μεγέθους. Θα εκτιμούμε το μέγεθος κάθε τύπου UFO καθώς το
συναντάμε και θα καθορίζουμε τι υπόστεγο χρειάζεται για την αποθηκευσή
του.

Το Μεγάλο Υπόστεγο UFO χρειάζεται ένα Σταθμό Ενέργειας για να καλύψει
τις υψηλές ανάγκες των μηχανημάτων και των κοπτήρων πλάσματος που
διαθέτει. Επίσης χρειάζεται ένα Μηχανουργείο και μια Αποθήκη για τη
διαχείρηση της αποσυναρμολόγησης.

### Προτεινόμενο Δόγμα Χρήσης

Όλα τα ανεκτημένα UFO θα πρέπει να αχρηστεύονται μόνιμα μόλις πφτουν στα
χέρια μας. Αν τυχόν η βάση δεχθεί επίθεση απο εξωγήινες δυνάμεις, δε
πρέπει να έχουμε επιπλέον κίνδυνο να επανακαταληφθούν τα αποθηκευμένα
UFO και να χρησιμοποιηθούν εναντίον μας. Ακόμα και χωρίς κινητήρα, κάθε
οπλικό σύστημα που παραμένει ενεργό αποτελεί τεράστια απειλή για την
βάση μας.

Αν ακολουθησουμε αυτή τη διαδικασία, το Υπόστεγο UFO θα είναι μικρής
τακτικής σημασίας για τους αξωγήινους επιτιθέμενους και πιθανότατα θα
αγνοηθεί. Το να μας εμποδίσουν να αποσυναρμολογήσουμε ένα UFO δεν θα
είναι τόσο δελεαστικό όσο το σταμάτημα της έρευνας ή της παραγωγής μας ή
ακόμα και η ολοκληρωτική καταστροφή της βάσης.

Θα χρειαστούμε σίγουρα αρκετές απο αυτές τις εγκαταστάσεις για την
αποσυναρμολόγηση και/ή την εξέταση πολλών UFO ταυτόχρονα. Παρόλαυτά,
εφόσον χρειαστεί, μπορούμε να αφαιρέσουμε ένα σκάφος απο τα υπόστεγά μας
και να το καταστρέψουμε προκειμένου να κάνουμε χώρο για ένα νέο. Σε αυτή
την περίπτωση όλα τα εξαρτήματα που έχουν ήδη μεταφερθεί στην Αποθήκη θα
είναι άμεσα διαθέσιμα, αλλά οτιδήποτε δεν έχει αποσυναρμολογηθεί θα
καταστρέφεται μαζί με το UFO.

### Πρόσθετα

Ουδέν.

------------------------------------------------------------------------

See also: [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Facilities](Category:Facilities "wikilink")