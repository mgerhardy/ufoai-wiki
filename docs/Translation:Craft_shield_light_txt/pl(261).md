__TOC__

## Specyfikacja techniczna: Pancerz polimerowy

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Teraz, gdy posiadamy już samoloty zdolne do przechwytywania UFO, musimy
zapewnić im odpowiednie wyposażenie: broń i elektronikę. W ramach
programu „Excalibur” rozpatrzyliśmy każdą nowoczesną broń dostępną na
Ziemi, i wybraliśmy to, co najlepiej posłuży obronie naszej planety.

Jedną z fundamentalnych prawd dotyczących samolotów jest to, że znacznie
łatwiej jest uniknąć uszkodzeń, niż je odnieść i ciągle utrzymywać się w
powietrzu. Latanie nie jest „naturalną czynnością” obiektów o dużej
masie: wymagają one podawania ciągłej mocy, aby mogły utrzymać się w
powietrzu, a uszkodzenie źródła tej mocy zawsze prowadzi do katastrofy.
PHALANX używa wprawdzie wielosilnikowych samolotów, ale uszkodzenie
nawet jednego silnika w trakcie walki automatycznie sprawia, że jest on
do niej niezdolny. Przy tak drastycznej utracie prędkości i zdolności
manewrowania kontynuowanie starcia byłoby samobójstwem.

Dodawanie opancerzenia wprawdzie zwiększa masę samolotów, ale jest też
efektywnym rozwiązaniem umożliwiającym im na dłuższe utrzymanie się w
powietrzu, chroniąc krytyczne systemy przed uszkodzeniem i pozwalając na
większe zaangażowanie w walce z wrogiem. W przeciwnym wypadku byłoby to
niemożliwe. Pancerz zredukuje także zasięg uszkodzeń powstałych w wyniku
trafień na przykład w zbiornik paliwa (lub inne podstawowe systemy), co
w innej sytuacji prowadziłoby do natychmiastowego zniszczenia samolotu.

Drogi polimer używany w standardowych pancerzach jest jednym z
najtwardszych znanych nam materiałów. Pod wpływem ciepła i nacisku
(generowanego np. przez energię kinetyczną powstałą w wyniku trafienia)
ulega znacznej deformacji, rozkładając siłę uderzenia po całej
powierzchni. Po jej rozproszeniu pancerz wraca niemal do pierwotnego
kształtu, w zależności od siły przyjętego uderzenia. Posiadamy nawet
stanowiska w naszych warsztatach do naprawiania trwale zniszczonych
pancerzy.

Wadą rozwiązania jest zwiększenie masy samolotu, jego spowolnienie i
znaczne zmniejszenie zasięgu. Nie ma to większego znaczenia dla szybkich
przechwyceń przy małych odległościach, ale może być problematyczne, gdy
zlokalizujemy UFO znacznie oddalone od naszych baz.

Zainstalowanie pancerza polimerowego wymaga całkowitego usunięcia
istniejącego pancerza modularnego.

### Sugerowana Doktryna Postępowania

Sugeruję używanie tego typu pancerza jedynie w samolotach przeznaczonych
do wykonywania misji w niewielkich odległościach od baz. Instalowanie go
na myśliwcach przechwytujących dalekiego zasięgu pozostawiam do decyzji
Dowódcy. Należy pamiętać o tym, że wymiana pancerza zajmie wiele godzin.
W tym czasie myśliwiec będzie w warsztacie i nie będzie mógł brać
udziału w walce. Jakiekolwiek przezbrajanie czy tankowanie także będzie
musiało czekać na ukończenie prac instalacyjnych. Technicy nie mogą
pracować przy tym materiale w pobliżu amunicji czy paliwa.

Wysyłanie na misję samolotu z na pół zainstalowanym pancerzem jest
możliwe, ale nie zalecam takiego postępowania. Będzie on wysoce
niewyważony, a ponadto pilot będzie ryzykował rozbicie ze względu na
nieprzewidywalne sterowanie i zachowanie. Poza tym z całą pewnością
myśliwiec nie będzie zdolny do walki, gdyż komputer celowniczy musi być
wyłączony na okres prac warsztatowych i nie da się go uruchomić w czasie
pozwalającym na efektywne użycie samolotu w sytuacji zagrożenia.

### Dodatki

Brak.