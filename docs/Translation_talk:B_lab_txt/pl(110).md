## Projekty -- Laboratorium

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 02 Października 2021

Przez: Dr Richard Strohm, BiR: Komisja biotechnologi i nadzoru, PHALANX,
Dowództwo Operacji Atlantyckich

------------------------------------------------------------------------

### Przegląd

![](Lab.png "Lab.png")Nie bez powodu laboratoria PHALANX przez ostatnie
50 lat były uważane za najlepsze w Stanach Zjednoczonych. Opracowaliśmy
technologię niewykrywalnych pojazdów lotniczych w latach 60-tych budując
myśliwiec XD4 stealth i utrzymaliśmy naszą wiodącą pozycję produkując
syntetyczną sieć pajęczą cztery lata temu. Stało się to możliwe dzięki
zatrudnieniu najzdolniejszego personelu i wyposażeniu go w
najnowocześniejszy dostępny sprzęt. Przodując w rozwoju technologicznym,
zapewniamy sobie gotowość w razie zagrożenia pozaziemskiego.

Nasze nowe laboratoria są wyposażone w sprzęt umożliwiający badania z
dziedzin biotechnologii, nanotechnologii, laserów wysokich energii,
fizyki cząstek, oraz wielu innych. Potrafimy badać, szczegółowo
analizować i rozkładać na części wszystko co tylko zmieści się w
laboratorium. Standardowym wyposażeniem są zbiorniki wypełnione
substancjami pozwalającymi uzyskać każdy rodzaj materii organicznej jaki
możemy potrzebować, projektorami holograficznymi do testów i
trójwymiarowych symulacji, laserami i maserami, zminiaturyzowaną komorę
tokamak do badań nad plazmą, oraz potężny akcelerator cząsteczek.

Każdy z tych obiektów kosztowałby prywatne przedsiębiorstwo czy
kontrahenta wojskowego fortunę, ale dzięki naszemu doświadczeniu i
efektywności możemy budować i utrzymywać je wszystkie za ułamek tych
kosztów. Okres czasu poświęcony na projektowanie został znacznie
zredukowany dzięki wykorzystaniu różnorakiego sprzętu badawczego. Nasze
priorytetowe badania mają do niego pełen i ciągły dostęp.

Dopóki będziemy otrzymywać potrzebne fundusze, laboratorium pozostanie
jednym z najważniejszych elementów naszej strategii obronnej. W celu
pokonania wroga, musimy najpierw go poznać, a być może także zrozumieć.
Aby tego dokonać będziemy potrzebować najlepszych ośrodków badawczych
jakie może nam zapewnić ludzkość, nasze do takich należą.

Do prawidłowego funkcjonowania Laboratorium wymagana jest Elektrownia
oraz Centrum Dowodzenia.

### Sugerowana Doktryna Postępowania

Nasi naukowcy nie potrzebują laboratorium aby móc zamieszkać na stałe w
bazie, natomiast nie są w stanie bez niego pracować. Jeżeli nasz budżet
na to pozwala, powinniśmy wybudować i uruchomić tyle laboratoriów, aby
wszystkie pozaziemskie technologie były analizowane i (jeśli to możliwe)
odtwarzane najszybciej jak się da.

Koszt budowy naszych laboratoriów nie jest wygórowany,a każde zapewnia
miejsce pracy dziesięciu naukowcom w pełnym wymiarze godzin.

W przypadku ataku na bazę, laboratoria są celem o różnorakim
priorytecie. Jeśli pozaziemscy napastnicy zdają sobie sprawę z naszej
działalności na tyle, że atakują nasze bazy, z całą pewnością będą
chcieli zatrzymać nasze programy badawcze. Istnieją łatwiejsze cele,
których zniszczenie zagraża całej bazie - szczególnie Elektrownia, ale w
przypadku pojawienia się takiej możliwości, Obcy mogą zdetonować ładunki
wybuchowe w laboratorium pełnym łatwopalnych i wybuchowych substancji.
Baza może zostać poważnie uszkodzona jeśli laboratoria nie będą
stosownie chronione.

### Dodatki

Dodatek, Dr Dolan Connor, 16 Marca 2084:

Przeglądając dokumenty dotyczące laboratoriów PHALANX, doszedłem do
wniosku że ich plany wyprzedzały epokę w której powstawały. Projekt jest
nadal aktualny i może zostać zaadaptowany do naszych potrzeb po drobnym
unowocześnieniu wyposażenia.

------------------------------------------------------------------------

[Kategoria:Ogólna](Kategoria:Ogólna "wikilink")
[Kategoria:Moduły](Kategoria:Moduły "wikilink")