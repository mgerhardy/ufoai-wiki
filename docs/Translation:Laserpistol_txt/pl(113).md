# Hasło UFOpedii

## Propozycja

DO: Dowódca Bazy, Dowództwo Operacji Atlantyckich

OD: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Propozycja: Pistolet laserowy

Niniejsza propozycja projektu badawczego jest jedną z całego pakietu
projektów związanych z rozwojem broni laserowej, który przesłaliśmy na
Pana ręce.

Podczas prac nad technologią laserów o pracy ciągłej poczyniliśmy szereg
spostrzeżeń, które po zainwestowaniu dodatkowych środków i czasu naszych
naukowców, mogą stać się podstawą nowych, niezależnych projektów
badawczych. Jednym z pomysłów jest konstrukcja niewielkiego i poręcznego
pistoletu laserowego.

Zmniejszenie komponentów testowanych podczas projektu "Laserów o pracy
ciągłej" do rozmiarów umożliwiających zastosowanie ich w lekkiej broni
wielkości pistoletu - przy jednoczesnym zapewnieniu jej dobrej
celności - to prawdziwe wyzwanie.

Jak zwykle trzeba będzie znaleźć sposób, by pogodzić te często
przeciwstawne oczekiwania; nie będzie to łatwe, ale powinno być możliwe
do zrealizowania.

Prace ruszą, jak tylko otrzymamy Pańską autoryzację, Dowódco.

--mjr Navarre

## Wynik

DO: Dowódca Bazy, Dowództwo Operacji Atlantyckich

OD: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Re: Pistolet laserowy

Dowódco, proszę wybaczyć możliwe literówki bądź drobne błędy gramatyczne
w tym tekście, ale piszę to podsumowanie w środku nocy, tuż po ostatnich
testach prototypu pistoletu laserowego. Testach, które zakończyły się
pełnym sukcesem.

Zasada działania nowego pistoletu opiera się na założeniach opracowanych
i sprawdzonych podczas eksperymentów z laserami o pracy ciągłej. Nie
obeszło się jednak, rzecz jasna, bez drobnych modyfikacji.

Dla przykładu: udało nam się zminiaturyzować system filtrujący i
rezonator optyczny; odbyło się to jednak kosztem zmniejszenia końcowej
mocy pistoletu, która ostatecznie jest mniej więcej o połowę niższa niż
moc pierwotnego prototypu. Powodowane przez nasz pistolet laserowy
obrażenia także, niestety, są odpowiednio niższe, ale warto tu zauważyć,
że utrzymanie wiązki na celu przez dłuższą chwilę w pewnym stopniu tę
utratę mocy rekompensuje. Należy pamiętać, że ogień, dym czy inne
zanieczyszczenia powietrza mogą powodować rozproszenie wiązki i
gwałtowny spadek efektywności broni laserowej w walce.

Skonstruowany przez nas pistolet laserowy jest bronią bardzo wygodną i
szybką w użyciu; dodatkową jego zaletą jest możliwość bardzo dokładnego
celowania, które może odbywać się bez zdejmowania palca ze spustu.
Wyjątkowo sprawni żołnierze mogą być wyekwipowani jednocześnie w dwa
pistolety na raz.

Jeśli chodzi o zasilanie, pistolet używa standardowych pakietów FD; ze
względu na obniżoną moc lasera, dostarczają one odpowiednio więcej
energii niż w przypadku większego, prototypowego lasera o pracy ciągłej.

Nowa broń należy do kategorii lekkich broni ręcznych i nie powinna być
traktowana jako podstawowe uzbrojenie żołnierza. Obrażenia przez nią
zadawane są znacząco niższe niż te, które można osiągnąć dzięki
klasycznym broniom szturmowym. Do swojej klasy jednak wnosi nową jakość;
jest to chyba pierwszy pistolet skonstruowany na Ziemi, którego celność
nie spada drastycznie wraz z odległością. Zasięg skutecznego ognia,
prowadzonego z zabójczą celnością, wynosi około 60 metrów. Jeden pakiet
FD pozwala na kilka minut ciągłej pracy lasera. To wszystko predestynuje
naszą konstrukcję jako szczególnie przydatną w terenie otwartym. Każdy z
żołnierzy wyposażonych w broń laserową powinien mieć przy sobie
przynajmniej jeden zapasowy pakiet FD.

--mjr Navarre

### Typ uszkodzeń

- [laser](Damage/laser "wikilink")

### Zdolność

- [close](Skills/close "wikilink")

## Linki

- [Pistolet kal. 7.62
  mm](Ekwipunek/Broń_dodatkowa/Pistolet_kal._7.62mm "wikilink")
- [Karabin
  laserowy](Ekwipunek/Broń_podstawowa/Karabin_laserowy "wikilink")

[Category:General](Category:General "wikilink")
[Category:Weapons](Category:Weapons "wikilink")