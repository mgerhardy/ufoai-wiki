# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Πιστόλι Λέιζερ

Αυτή είναι μία από αρκετές προτάσεις που υποβάλλω για την έρευνα και
ανάπτυξη νέων λέιζερ όπλων. Η καθεμία από τις προτάσεις θα πρέπει να
αναπτυχθεί ξεχωριστά λόγω της διαφοράς μεγέθους, απαιτούμενης ισχύος και
πολυπλοκότητας των απαιτούμενων συστημάτων.

Οι παρατηρήσεις μας πάνω στην Χρήση Λέιζερ Συνεχούς Κύματος οδήγησαν σε
διάφορα σχέδια, από τα οποία το πιο δύσκολο να πραγματοποιηθεί είναι το
εξής: Ένα λέιζερ όπλο δευτερίου-φθορίου στο μέγεθος κοινού πιστολιού.

Η δυσκολία στη υλοποίησή του έγκειται στο να κάνουμε τα εξαρτήματα
αρκετά μικρά και ελαφριά ώστε:

1\) Να χωράνε σε πακέτο μεγέθους πιστολιού, και 2) Το πιστόλι να είναι
αρκετά ελαφρύ για στόχευση και πυροδότηση με ένα χέρι.

Όπως πάντα, η μείωση του μεγέθους θα μειώσει και την ισχύ, αλλά με
αρκετή προσπάθεια πιστεύω ότι μπορούμε να κατασκευάσουμε ένα λειτουργικό
πιστόλι λέιζερ. Το μόνο που περιμένουμε είναι την έγκρισή σας, κύριε
Διοικητά.

--Paul Navarre, Διευθυντής

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Πιστόλι Λέιζερ

Κύριε Διοικητά, ζητώ συγγνώμη αν η σύνταξη του παρακάτω μηνύματος δεν
είναι επαρκούς επιπέδου. Περάσαμε πολλές άυπνες νύχτες στο Τμήμα
Μηχανικών δουλεύοντας για την ανάπτυξη του πιστολιού λέιζερ. Ήταν
εξουθενωτική εργασία, αλλά είμαι περήφανος να σας ενημερώσω ότι τα
καταφέραμε. Έχουμε ένα λειτουργικό πρωτότυπο πιστολιού λέιζερ.

Το σύστημα είναι ουσιαστικά το ίδιο με αυτό που περιέγραψα στην αναφορά
μου πάνω στη Χρήση Λέιζερ Συνεχούς Κύματος. Ενεργά μόρια φθοριούχου
δευτερίου διεγείρονται και εστιάζονται μέσω μιας συστοιχίας έξυπνων
φακών. Τα αέρια απόβλητα περνάνε μέσα από το σύστημα φιλτραρίσματός μας,
το οποίο σμικρύναμε ακόμη περισσότερο. Παρόλα αυτά η περιορισμένη
χωρητικότητα του συστήματος φιλτραρίσματος και ο μικρότερος οπτικός
συντονιστής απαιτούν ορισμένες υποχωρήσεις.

Το πιστόλι λέιζερ μπορεί να διεγείρει το φθοριούχο δευτέριο με ρυθμό
μόνο περίπου μισό από ότι το αρχικό μας πρωτότυπό λέιζερ συνεχούς
κύματος. Φυσικά, αυτό παράγει ακτίνα με την μισή μόνο ισχύ και προκαλεί
τη μισή ζημιά από ένα όπλο μεγαλύτερου μεγέθους. Χρειάζεται μια περίοδο
συνεχούς έκθεσης -- αρκετών δευτερολέπτων τουλάχιστον -- για να
προκαλέσει φονική ζημιά σε αθωράκιστο στόχο. Οποιαδήποτε θωράκιση θα
περιπλέξει την κατάσταση περισσότερο, ενώ είναι αδύνατον για τα λέιζερ
να χτυπήσουν μέσα από παραπέτασμα καπνού, αερίων ή φωτιάς. Παρόλα αυτά
και εφόσον ο στόχος δεν καλύπτεται και δεν είναι άτρωτος σε εστιασμένο
φως ή θερμότητα, η ακτίνα λέιζερ θα κατακάψει διαμέσου οτιδήποτε,
δοθέντος επαρκούς χρόνου.

Όλα τα γνωστά πλεονεκτήματα των λέιζερ όπλων συνδυάζονται στο πιστόλι
αυτό. Πυροβολάει πολύ γρήγορα και αν ο στρατιώτης αστοχήσει αρχικά,
μπορεί να ξανασημαδέψει χωρίς να αφήσει τη σκανδάλη. Αλλά υπάρχει και
ένα πλεονέκτημα ειδικά στο σχεδιασμό αυτού του πιστολιού. Χάρη στην
εξαιρετικά υψηλή ευστοχία που χαρακτηρίζει όλα τα λέιζερ όπλα, θα είναι
εύκολο για αμφίχειρες στρατιώτες να χρησιμοποιήσουν δύο πιστόλια λέιζερ
ταυτόχρονα.

Σχεδιάσαμε το πιστόλι αυτό ώστε να χρησιμοποιεί την πρότυπη γεμιστήρα
δευτερίου-φθορίου που καθορίσαμε ότι θα τροφοδοτεί όλα τα λέιζερ οπλικά
συστήματά μας. Αυτό σημαίνει ότι χρησιμοποιεί την ίδια ποσότητα
δευτερίου-φθορίου με μεγαλύτερα συστήματα, αλλά την ξοδεύει με πολύ
χαμηλότερο ρυθμό, παρέχοντας έτσι στο πιστόλι λέιζερ περισσότερα
πυρομαχικά από οποιοδήποτε άλλο λέιζερ όπλο μας.

Όπως κάθε πιστόλι, έτσι και το λέιζερ αποτελεί αυστηρά εφεδρικό οπλισμό.
Δεν είναι αρκετά ισχυρό ώστε να συναγωνιστεί τα τουφέκια οποιουδήποτε
τύπου. Από την άλλη όμως, το πιστόλι λέιζερ εκμηδενίζει εξ' ολοκλήρου τα
προβλήματα βεληνεκούς και ευστοχίας που απαντώνται στα συμβατικά
πιστόλια. Το βεληνεκές του είναι ιδιαίτερα εντυπωσιακό για πιστόλι.
Μπορεί να πλήξει στόχο στα 60 μέτρα με επακριβή ευστοχία, χάρη σε
διορθωτικούς φακούς σκόπευσης, ενώ είναι ικανό να βάλει συνεχώς επί
λεπτά χωρίς αναγέμιση. Αυτό θα το καταστήσει ιδιαίτερα πολύτιμο σε
ανοικτό πεδίο.

Χρειάζεται να έχουμε τουλάχιστον μία Γεμιστήρα Λέιζερ εύκαιρη ανά πάσα
στιγμή, για να μπορούμε να γεμίσουμε και να χρησιμοποιήσουμε το πιστόλι
λέιζερ.

--Paul Navarre, Διευθυντής

### Damage Type

- [laser](Damage/laser "wikilink")

### Skill

- [close](Skills/close "wikilink")

## Links

- [9mm Pistol](Equipment/Secondary_Weapons/9mm_Pistol "wikilink")
- [Laser Rifle](Equipment/Primary_Weapons/Laser_Rifle "wikilink")

# Stat Suggestions

**(This information for reference only; do not translate or include
in-game.)**

*Pro:*

1\) High accuracy.

2\) Quick-firing.

3\) Large magazine.

*Con:*

1\) Very low damage.

2\) Cannot shoot through smoke/gas/fire.

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Continuous Wave Laser Operation`](Research/Continuous_Wave_Laser_Operation "wikilink")

*`Opens:`*
` Enables production -- Laser Pistol`

[Category:General](Category:General "wikilink")
[Category:Weapons](Category:Weapons "wikilink")