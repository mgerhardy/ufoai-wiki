## Specyfikacja techniczna: Zasobnik ESZ "Raven"

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

W trakcie realizowania programu "Excalibur" poszukiwaliśmy pośród
ziemskich technologii najlepszego ekwipunku przeznaczonego dla pojazdów
powietrznych – ekwipunku, którego posiadanie pozwala na przetrwanie w
obliczu zagrożenia ze strony Obcych. Rzecz jasna, tylko najlepszy
ekwipunek został wybrany na potrzeby obrony planety.

Walka radioelektroniczna stała się częścią operacji wojskowych od czasów
pierwszego użycia radarów na polach bitew Drugiej Wojny Światowej.
Sposoby neutralizowania działania radaru były rozwijane od momentu ich
wykorzystania w obronie wybrzeża Wielkiej Brytanii. Zaliczyć można do
nich zarówno loty poniżej obszaru wykrywania radarów, jak i
wykorzystywanie zakłócaczy fal radarowych, a w późniejszych latach
wykorzystywanie techniki Stealth. Zawsze lepiej było, gdy wróg wykryje
Twoją obecność później, niż wcześniej – lub gdy w ogóle mu się to nie
uda. Pomijając to, nie można zestrzelić tego, czego się nie widzi,
prawda?

Jakiekolwiek elektroniczne namierzanie i wykrywanie może zostać
zneutralizowane, i tak samo urządzenia przeznaczone do celów zagłuszania
mogą także zostać zneutralizowane. Jest to niekończąca się potyczka
określana mianem "walki radioelektronicznej". Urządzenia ESZ
(Elektroniczne Systemy Zagłuszające) mają na celu ochronę pojazdów,
które są w nie wyposażone, poprzez zagłuszanie i oszukiwanie systemów
wykrywania radioelektronicznego, lub poprzez korzystanie z
elektronicznych "wabików". Z kolei ESPZ (Elektroniczne Systemy
Przeciwzakłóceniowe) to odwrotna strona medalu – mają za zadanie
neutralizować działanie urządzeń ESZ. Na dzień dzisiejszy jedna rzecz
jest oczywista: Obcy są dobrzy w obu tych dziedzinach.

Najbardziej zaawansowane urządzenie typu ESM, "Raven", zostało
zaadoptowane na potrzeby jednostek PHALANX. Jest to najlepsze
urządzenie, jakie ludzka nauka może zaprezentować na polu zakłócania
wykrywania, namierzania i samonaprowadzania. Pojazd powietrzny
wyposażony w ten zasobnik charakteryzuje się zwiększonymi możliwościami
przetrwania w obliczu rakietowego ataku przeciwnika lub ataku dokonanego
z użyciem innych samodzielnych urządzeń bojowych. Zasobnik jest mało
efektywny przeciwko działom, gdyż te często korzystają z niezależnych
systemów namierzania, wobec czego ich działanie nie może być w łatwy
sposób zakłócone.

Z powodu wykorzystania zaawansowanej elektroniki zasobnik "Raven" jest
drogi i duży – całkowicie zajmuje pojedynczy slot na uzbrojenie, lecz
należy pamiętać o jednym: mimo, iż drogi, jest tańszy niż koszt nowego
pojazdu powietrznego, który może zostać łatwo strącony bez odpowiedniej
ochrony elektronicznej.

### Sugerowana Doktryna Postępowania

Każdy z pojazdów powietrznych biorących udział w akacjach przeciwko
uzbrojonym pojazdom UFO powinien być wyposażony albo w zasobnik "Raven”,
albo w dodatkowy pancerz polimerowy. Nawet w przypadku walki z
największymi, najlepiej uzbrojonymi pojazdami UFO, "Raven” powinien w
znaczącym stopniu pomóc pilotom w osiągnięciu wyznaczonych celów.
Wysokie koszta zasobników mogą zniechęcać do ich stosowania. Należy
jednak pamiętać, że na dłuższą metę wydatek ten na pewno zostanie
zrekompensowany poprzez zachowanie naszych pilotów przy życiu i
zwiększenie szans na przetrwanie powietrznych bitew.

### Dodatki

Brak.

------------------------------------------------------------------------

### Zdolność

- [electronics](Skills/electronics "wikilink")

## Linki

[Category:General](Category:General "wikilink")
[Category:Weapons](Category:Weapons "wikilink")