# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Ζωντανός Εξωγήινος

Κύριε Διοικητά,

Αιχμαλωτίσαμε έναν εξωγήινο στο πεδίο της μάχης! Το πλάσμα
περισυλλέχτηκε στην τελευταία τακτική αποστολή και το έχουμε κλεισμένο
στη νέα μονάδα Περιορισμού, για την οποία βρίσκομαι στην ευχάριστη να
αναφέρω ότι λειτουργεί όπως περιμέναμε.

Δεν νομίζω ότι χρειάζεται να εξηγήσω γιατί πρέπει να ξεκινήσουμε άμεσα
την έρευνα αυτού του δείγματος. Οι πληροφορίες που πιθανόν να εξάγουμε
υπερτερούν από οτιδήποτε άλλο. Μέχρι τώρα δεν είχαμε καμία ευκαιρία να
μελετήσουμε το εξωγήινο μυαλό, τις σκέψεις και τα κίνητρά τους: το μόνο
που είχαμε είναι οι συνεχείς επιθέσεις τους εναντίον μας. Πλέον, έχουμε
την ευκαιρία να ανακαλύψουμε τα σχέδια των εξωγήινων για την
ανθρωπότητα, ίσως ακόμα και μια εξήγηση για την εισβολή. Ποιοί είναι οι
εξωγήινοι; Γιατί βρίσκονται εδώ; Τι μπορούμε να κάνουμε εναντίον τους;
Δεν θα μάθουμε τίποτα από αυτά αν δεν ανακρίνουμε τον αιχμάλωτο.

Σας παρακαλώ να εγκρίνετε το συγκεκριμένο πρόγραμμα όσο πιο σύντομα
μπορείτε.

Με σεβασμό,

Δρ. Connor

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Ζωντανός Εξωγήινος

Κύριε Διοικητά,

Ολοκληρώσαμε την πρώτη μελέτη αιχμάλωτου εξωγήινου, όμως τα αποτελέσματα
ήταν ανάμικτα.

Ο αιχμάλωτος είναι σίγουρα ζωντανός και τον έχουμε υποβάλει σε εκτενείς
τοξικολογικές εξετάσεις, οι οποίες μας παρείχαν σημαντικά δεδομένα για
τις ευαισθησίες του εξωγήινου σε διάφορα χημικά και βιολογικούς
παράγοντες. Παρόλα αυτά, δεν υπήρχε τρόπος να εξάγουμε ανάλυση της
συμπεριφοράς του εξωγήινου μυαλού. Ο λόγος είναι ότι το δείγμα δεν έχει
δείξει κανένα σημάδι νοημοσύνης κατά τη διάρκεια της αιχμαλωσίας του. Οι
μόνες αντιδράσεις του είναι να τρώει, να κοιμάται και να κοιτάει τους
τοίχους της μονάδας περιορισμού. Στα φυσικά ερεθίσματα αντιδρά
αντανακλαστικά, με επιθετηκότητα και/ή υποταγή, όμως δεν καταφέραμε να
μας δώσει οποιαδήποτε πληροφορία. Φαίνεται ότι αδυνατεί να κατανοήσει
ακόμα και απλά νοήματα με τα χέρια. Το εγκεφαλογράφημα που του κάναμε
δείχνει ότι ο φαινομενικά ανεπτυγμένος εγκέφαλός του παρουσιάζει σχεδόν
μηδαμινή εγκεφαλική λειτουργία.

Μας είναι δύσκολο να πιστέψουμε ότι το συγκεκριμένο δείγμα μπορούσε να
χειρίζεται τα εξελιγμένα όπλα των εξωγήινων και να επιτίθεται στους
στρατιώτες μας. Δεν υπάρχει κανένα σημάδι σωματικού τραύματος που να
εξηγεί αυτή την υποτροπή. Πιθανόν η αιχμαλωσία του να ενεργοποίησε
κάποιον αντι-ανακριτικό μηχανισμό. Ειλικρινά δεν γνωρίζουμε. Κανένα
μέλος της ομάδας μου δεν μόρεσε να σχηματίσει μια λογική υπόθεση. Είναι
βέβαιο πως απαιτείται περαιτέρω έρευνα. Θα συνεχίσουμε την παρακολούθηση
του αιχμαλώτου και θα σας ενημερώσουμε για οποιαδήποτε αλλαγή της
κατάστασης.

Με σεβασμό,

Δρ. Connor

## Links

- [Alien Breathing
  Apparatus](Research/Alien_Breathing_Apparatus "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` 1 live alien in containment`

*`Opens:`*
` `[`Anti-Alien Gas`](Research/Anti-Alien_Gas "wikilink")
` `[`The Alien Mind`](Aliens/The_Alien_Mind "wikilink")

[Category:General](Category:General "wikilink")
[Category:Aliens](Category:Aliens "wikilink")