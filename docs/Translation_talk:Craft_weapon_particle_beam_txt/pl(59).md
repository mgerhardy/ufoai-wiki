# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Działo cząsteczkowe

Dowódco, jeden z zajętych przez nas pojazdów UFO, jest wyposażony w
bardzo interesujący rodzaj broni, który – uważam – należy zbadać jak
najszybciej. Pobieżny przegląd wskazuje na to, że broń ta używa jakiegoś
rodzaju promienia cząsteczkowego o prędkości naddźwiękowej. Gdyby udało
nam się poznać zasadę działania tej broni oraz ewentualnie zaadaptować
ją na potrzeby naszych pojazdów powietrznych, zwiększylibyśmy w znacznym
stopniu naszą skuteczność w walkach powietrznych, a co za tym idzie,
nasi piloci mieliby większe szanse na przetrwanie tychże.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Działo cząsteczkowe

Dowódco, przedstawiam raport na temat broni Obcych, którą nazwaliśmy
działem cząsteczkowym.

Zasadą działania broni cząsteczkowych jest kierowanie na cel strumienia
cząsteczek przyspieszonych niemal do prędkości światła, co nadaje im
ogromną energię kinetyczną. Broń Obcych jest prostym, a jednocześnie
eleganckim wykorzystaniem tej techniki. W zasadzie nie jest to nic
więcej jak duży akcelerator cząstek, połączony z dodatkowymi
rozwiązaniami mającymi na celu skupienie cząsteczek oraz ich uwięzienie
w wysokoenergetycznej pułapce magnetycznej.

Jesteśmy w stanie skonstruować akcelerator cząsteczek o parametrach
niemal identycznych z właściwościami konstrukcji Obcych, ale matryca
skupiająca wykorzystuje technologię o wiele bardziej zaawansowaną od
naszej. Akceleratorem w tym projekcie jest wysokoenergetyczny
synchrotron przyspieszający po okręgu cząsteczki do zadanej prędkości.
Następnie cząsteczki przy zastosowaniu pola magnetycznego są kierowane
do matrycy skupiającej, która je *ściska*, uzyskując spójny promień.
Poziom magnetycznej kontroli nad cząsteczkami, osiągnięty przez Obcych,
daleko wykracza poza możliwości naszej technologii. Kontrolą systemu
*ściskającego* zajmuje się komputer pokładowy pojazdu UFO, a promień
jest kierowany na cel z zabójczą celnością.

Broń jest zasilana bezpośrednio przez systemy pojazdu. Celowanie odbywa
się poprzez namierzanie wybranego celu dokonywane przez komputer
pokładowy. Gdy cel zostanie zniszczony, systemy namierzania natychmiast
przełączają się na kolejny uprzednio zlokalizowany obiekt, o ile taki
istnieje.

Dowódco, opracowanie sposobów obrony przed tym rodzajem broni jest nie
lada wyzwaniem. Co możemy poradzić przeciw strumieniowi poruszających
się niemal z prędkością światła cząsteczek? Dodatkowy pancerz może
uratować statek powietrzny, jeśli zostanie on lekko draśnięty, ale jeśli
promień trafi go w sam środek, to równie dobrze moglibyśmy robić nasze
samoloty z kartonu. Wygląda na to, że jedyną skuteczną obroną może być
tylko obniżenie celności przeciwnika. Dlatego też powinniśmy
skoncentrować się na dokładnym zbadaniu systemów elektronicznego
zagłuszania, stosowanych w pojazdach Obcych.

Równie dużym wyzwaniem jak opracowanie sposobów skutecznej obrony jest
adaptacja działa cząsteczkowego na potrzeby naszych pojazdów
powietrznych. Zmontowaliśmy zestaw klamer, dzięki którym można zamocować
działo cząsteczkowe w dowolnym punkcie podwieszenia średniej wielkości,
ale nie potrafimy zapewnić odpowiednio dużej energii do zasilania.
Jeżeli planujemy używać działa cząsteczkowego w walce, powinniśmy
skierować naszą uwagę na konstrukcję systemów zasilających opartych na
antymaterii, a to z kolei może wymagać dodatkowych, niezależnych badań
nad sposobami magazynowania i kontroli antymaterii. Z tego względu
problemem będzie ograniczona ilość amunicji.

Pozytywną stroną omawianego zagadnienia jest to, że wszystkie komponenty
działa cząsteczkowego mogą być wytwarzane przez nasze warsztaty, które
już posiadają dokładne specyfikacje. Powinniśmy być w stanie produkować
działo cząsteczkowe od zaraz.

--mjr Navarre

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Particle beam weapon`
` `[`UFO Theory`](Research/UFO_Theory "wikilink")

*`Opens:`*
` Enables production -- Particle Beam Weapon`

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")