# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Antymateria

Kierując się niezwykle interesującymi znaleziskami, które odkryliśmy
wewnątrz zwiadowczego pojazdu obcych, chciałbym prosić o Pańskie
pozwolenie na wykorzystanie laboratoriów w celu dokonania bliższej
analizy szerokiego wykorzystania przez obcych antymaterii oraz jego
wpływ na toczącą się wojnę.

W związku z tym chciałbym sprawdzić, czy istnieje sposób na wytwarzanie
i wykorzystanie antymaterii do naszych własnych celów. Zgodnie ze
znanymi prawami fizyki anihilacja pary cząstka-antycząstka powoduje, że
prawie cała masa biorąca udział w procesie jest zamieniana w energię,co
pod względem wykorzystania antymaterii w charakterze paliwa daje
najlepszy stosunek możliwy stosunek rozmiaru do ilości wytwarzanej
energii. Zdolność do wykorzystania tej energii w stopniu, w jakim robią
to obcy, wystrzeliłoby naszą technologię całe stulecia w przyszłość.
Powinniśmy rozpocząć badania tak szybko, jak to tylko możliwe!

--Mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Antymateria

Nasze badania nad antymaterią zostały zakończone i jesteśmy gotowi do
prezentacji wyników. Obawiam się, że są to w większości złe wieści.

Niestety, musimy przyznać, że obcy posiadają całe mnóstwo wiedzy, o
której nie mamy pojęcia. Najlepiej odzwierciedla to fakt wykorzystywania
przez nich antymaterii na tak dużą skalę. Ich zasoby wydają się być
bardzo obfite; przynajmniej na tyle, aby wysyłać na Ziemię jednen statek
po drugim, zużywając zbiorniki pełne antyprotonów. Z drugiej strony,
nasze eksperymenty z antymaterią . . .

Dotychczasowe ziemskie badania nad antymaterią zostały zapoczątkowane
pod koniec XX wieku i pozwoliły podczas pierwszego eksperymentu na
wytworzenie w laboratorium fizyki cząstek elementarnych CERN w Genewie 9
(słownie: dziewięciu) atomów anty-wodoru; w kolejnych doświadczeniach
ilość ta się zwiększała, ale wciąż liczona była w setkach. Dzisiaj
jesteśmy już w stanie produkować ilości antyprotonów liczone w
milionach, ale nie możemy zapominać przy tym, że wciąż mówimy o
mikroskali. Milion antyprotonów to wciąż tylko niewiele więcej niż nic.

Największą przeszkodą w adaptacji antymaterii jako paliwa jest
dostępność, a raczej jej niemal całkowity brak. Przebyliśmy długą drogę
od roku 1995, ale nawet gdyby wszystkie ziemskie laboratoria fizyki
wielkich energii zajęły się tylko i wyłącznie produkcją antyprotonów,
uzyskanie jednego ich grama zabrałoby około... 80 milionów lat (!). Dla
porównania – ilość zmagazynowanej antymaterii w jednym tylko UFO to dużo
więcej, niż wyprodukowano na Ziemi przez ostatnie stulecie.

Ludzkość ma wciąż do przebycia bardzo długą drogę w labiryncie fizyki,
zanim będzie w stanie stworzyć technologię umożliwiającą produkowanie
antyprotonów w ilościach niezbędnych do zasilania silników pojazdów.
Głównym problemem jest niezdolność naszych laboratoriów do reprodukcji
technologii obcych. Nie posiadamy żadnych informacji na temat
pochodzenia (lub powstania) antymaterii używanej przez nich jako źródło
energii. Dopóki ich nie zdobędziemy, wszelkie nasze wysiłki mające na
celu odkrycie tej tajemnicy będą bezowocne.

Nasze jedyne osiągnięcia dotyczą sposobu obcych na magazynowanie
antymaterii. Jesteśmy pewni, że potrafimy zastosować takie same techniki
przechowywania, zamykając antycząstki w tzw. "butelce magnetycznej", w
której wirować będą po zamkniętym torze ruchu. Pozwoli to na stworzenie
specjalnych instalacji służących do bezpiecznego przechowywania
maksymalnie 10 gramów antymaterii. W osobnym liście wysłałem Panu do
przejrzenia plany takiej instalacji. Zaprojektowaliśmy również zbiorniki
na antymaterię pasujące to naszych myśliwców, oczywiście po sporych
modyfikacjach. Jasnym jest, że będziemy potrzebować pełnej wiedzy na
temat silników obcych, zanim będziemy mogli rozpocząć ich asymilację.

Pomimo największych wysiłków i szczerych starań, nie jesteśmy w stanie
reprodukować paliwa obcych. Jeżeli zdecydujemy się wykorzystać
antymaterię w naszej technologii, będziemy całkowicie zależni od
pozyskiwania jej ze statków i baz obcych. Brzmi to bardzo
niebezpiecznie, jednak możemy nie mieć innego wyboru. Musimy zaadaptować
tą technologię do naszych potrzeb tak szybko jak to tylko możliwe,
jeżeli naprawdę chcemy powstrzymać inwazję.

--Mjr Navarre

## Linki

- [Materiały Obcych](Badania/Materiały_Obcych "wikilink")