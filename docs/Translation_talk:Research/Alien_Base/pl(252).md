__TOC__

# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** płk Ingrid Falkland, Wywiad Wojskowy, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Baza Obcych

Dzień dobry.

Jak zapewne jest Pan świadomy, napotykamy na zintensyfikowane zagrożenie
ze strony wirusa XVI. Przez kilka ostatnich tygodni Wywiad badał tereny
o największym zagęszczeniu infekcji w celu odnalezienia jakichś
informacji, które mogłyby pomóc w zrozumieniu kwestii, jak i dlaczego
infekcja tak szybko rozprzestrzenia się z punktów zapalnych. Osobiście
nadzorowałam te wysiłki.

Opłaciło się dziś rano.

Nasza drużyna rekonesansowa zlokalizowała coś, co wygląda jak
zakamuflowana instalacja Obcych. Jej rozmiar i przeznaczenie są
nieznane, ale udało nam się określić, że znajduje się w samym centrum
infekcji. Żywię podejrzenia, że obiekt ten jest bezpośrednio powiązany z
szybkością rozprzestrzeniania się XVI w tym regionie. Na obecnym etapie
wydaje się również, że baza ta nie jest jedyną na Ziemi, zbudowaną tuż
pod naszymi nosami i działająca jako centrum dowodzenia oraz baza
operacyjna działalności Obcych.

Zniszczenie tych obiektów powinno być na szczycie listy priorytetów.
Zalecam wysłanie ciężko uzbrojonej drużyny do złożenia im wizyty –
swoistego rekonesansu. Potrzebujemy więcej informacji na temat
rozmieszczenia i przeznaczenia bazy, a najlepszym sposobem na to jest
jej przejęcie. Należy wyeliminować wszystkich Obcych, a gdy już
zabezpieczymy teren i zbierzemy wszystko, co może okazać się przydatne,
zniszczyć całą budowlę. Powinno to stanowić znaczące uderzenie w
operacje Obcych i spowolnić, o ile nie zatrzymać, rozprzestrzenianie się
XVI w tym rejonie.

Oczywiście misja będzie niezwykle niebezpieczna. Baza jest w samym
środku obszaru infekcji, więc cały rejon należy traktować jako wrogi.
Możemy spodziewać się obrony przed atakiem z powietrza i kilku UFO
oddelegowanych do obrony Bazy. Silna eskorta będzie konieczna. Jest
jednak coś gorszego...

Obrazy z satelitów i przeloty rekonesansowe świadczą, że zainfekowani
ludzie aktywnie pomagają Obcym. Istnieje bardzo wysokie
prawdopodobieństwo napotkania wrogich działań z ich strony. Nie
wszystkim to się spodoba, ale jeśli zostanie otwarty ogień do naszych
żołnierzy, będziemy musieli odpowiedzieć w ten sam sposób.

To wszystkie informacje, jakie posiadam w tym temacie, Dowódco.
Powodzenia i udanego polowania.

Z poważaniem,

płk Ingrid Falkland

------------------------------------------------------------------------

## Wynik

(brak)