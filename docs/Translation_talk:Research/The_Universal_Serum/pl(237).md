# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Uniwersalne serum prawdy

Dowódco.

Jak Pan zapewne wie, nasze próby nawiązania komunikacji z żywymi Obcymi
przetrzymywanymi w kwarantannie dają, powiedzmy, takie sobie rezultaty.
Tradycyjne metody przesłuchiwania jeńców zastosowane na Obcych okazują
się wysoce nieefektywne. Dostępne nam serum prawdy niepozbawione jest
licznych wad. Przedawkowane wywołuje śmiertelną w skutkach reakcję
alergiczną, zaś podanie zbyt małej dawki zmniejsza i tak już teraz
wyjątkowo niską skuteczność serum. W złożone do tej pory „zeznania” Obcy
wpletli wiele subtelnych kłamstw. Próbowaliśmy zastosować fizyczne
tortury, ale wydają się one nie mieć zbyt dużego wpływu na „umysł roju”.

Naszą sytuację pogarsza fakt, że jeśli w wyniku przedawkowania serum
umrze jeden z osobników, reszta roju reaguje nerwowo - w krwi
pozostałych Obcych zaczynają krążyć obniżające skuteczność serum
odpowiedniki naszej adrenaliny, przez co musimy zaczynać sesję od
początku.

Ze zgromadzoną do tej pory wiedzą na temat fizjologii i funkcjonowania
umysłu Obcych możemy rozpocząć badania nad zestawem „specyfików prawdy”,
które pozwoliłyby nam na szybsze pozyskiwanie od Obcych bardziej
wiarygodnych informacji. Jestem przekonany, że nasi jeńcy mogą nam
dostarczyć niezwykle cennej wiedzy, potrzebujemy jedynie odpowiednich
narzędzi, by ich do tego skłonić.

Z poważaniem,

dr Connor

## Wynik

**DO:** Dowódca Bazy, Dowództwo Operacji Atlantyckich

**OD:** dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Uniwersalne serum prawdy

Dowódco.

Udało nam się zakończyć prace nad nowym serum. Mieszanka chemiczna,
którą stworzyliśmy, okazała się niezwykle skuteczna podczas
przeprowadzonych testów. Sądzę, że stanowi ona ostateczne rozwiązanie
naszego problemu z przesłuchaniami.

Badania nad funkcjonowaniem organizmów wroga, które przeprowadzaliśmy
już od początku inwazji, wraz z dodatkowymi danymi pozyskanymi z badań
na żywych osobnikach, naprowadziły nas na ślad kilku psychotropów -
pochodnych LSD - o wyjątkowo interesującym wpływie na psychikę Obcych.
Różnorodność gatunków Obcych stanowiła z początku pewien problem - to,
co działa na jednych, nie musi działać na drugich - ale ostatecznie
daliśmy radę opracować specjalne środki, działające osobno na każdy z
gatunków.

Przesłuchiwane osobniki zdawały się być tym bardziej skore do zwierzeń,
im większej części roju podaliśmy narkotyk. Niestety, naturalna
odporność roju na przesłuchania wciąż stanowi pewien problem. Nawet gdy
wszystkim „gościom” kwarantanny zafundowaliśmy „wycieczkę”, informacje
podawane przez nich, choć o wiele dokładniejsze, wciąż nie były w 100%
prawdziwe. Dalej potrzebować będziemy dodatkowych nakładów pracy, by
weryfikować uzyskane podczas przesłuchań informacje, niemniej jednak
będzie to znacznie prostsze niż dotychczas.

Jest jeszcze jedna dobra wiadomość: odkryte przez nas serum dawkuje się
o wiele łatwiej niż to, którym dotąd dysponowaliśmy. Ryzyko wystąpienia
reakcji alergicznej znacznie spadło, a wraz z nim liczba przypadków
śmiertelnych podczas przesłuchań. Wyższa jakość serum pozwoli nam też na
uzyskanie informacji, których nie dalibyśmy rady wydobyć z naszych
więźniów przy pomocy starych metod.

Uzbrojeni w nowe narzędzie, powinniśmy teraz zająć się nieco
intensywniej przesłuchiwaniem pojmanych Obcych.

Z poważaniem,

dr Connor

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Alien Communication`](Research/Alien_Communication "wikilink")

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")