# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Lasery o pracy ciągłej

Dane, które zebraliśmy od Narodów Zjednoczonych, zawierają mnóstwo
cennych informacji dotyczących badań nad uzbrojeniem, przeprowadzanych
na Ziemi od początku tego wieku. Jednym z najciekawszych tematów wydaje
się być zagadnienie kierunkowych broni energetycznych (czyli takich,
których działanie opiera się na przekazywaniu energii do celu w sposób
inny niż przy użyciu pocisków), a w szczególności - tematyka laserów o
pracy ciągłej.

Próby stworzenia ręcznej broni laserowej, podejmowane na przestrzeni lat
przez wiele krajów i firm, nigdy nie doprowadziły do skonstruowania
prototypu zapewniającego co najmniej taką siłę ognia, jak tradycyjne
uzbrojenie. Jednak teraz, po przeanalizowaniu dokumentacji wielu różnych
projektów badawczych z tej dziedziny, mamy podstawy sądzić, że
połączenie wielu odmiennych podejść pozwoli nam osiągnąć efekt synergii
i otworzyć nowy rozdział w badaniach nad uzbrojeniem laserowym.

Dowódco, powinniśmy podążyć tą ścieżką tak szybko jak to jest możliwe.
Zróżnicowanie naszego arsenału utrudni Obcym wynajdywanie środków
zapobiegawczych. Zdobyte w projekcie doświadczenie pozwoli także na
konstruowanie laserowych broni z przeznaczeniem użycia w statkach
powietrznych, które w końcu będą mogły skuteczniej atakować UFO -
szczególnie te, które mają nad nami przewagę szybkości.

Na pierwszy rzut oka przy tym projekcie zamierzamy porwać się z motyką
na słońce, ale zrobimy to, jeśli tylko dostaniemy zgodę, dowódco.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Lasery o pracy ciągłej

Dowódco, niezmiernie miło mi poinformować, że projekt zakończył się
sukcesem. Załączam zdjęcia naszej prototypowej broni laserowej
pracującej w trybie ciągłym.

Praktyczne rozwiązanie nie leżało w zwiększaniu gabarytów baterii
energetycznych, ale w miniaturyzacji innych komponentów lasera, tych
samych, które wykorzystywane były przez ostatnie lata w typowych
laserach chemicznych. Lasery chemiczne były w powszechnym użytku od
bardzo dawna, od końca XX wieku wykorzystywano je także w
eksperymentalnych projektach dotyczących broni, lecz zawsze napotykano
na mniejsze lub większe problemy. Jedyne lasery rzeczywiście skuteczne
podczas testów na poligonie były zbyt duże i nieporęczne, by można było
myśleć o ich użyciu w walce.

Udało nam się skonstruować działo laserowe zupełnie nowego typu, o
efektywności znacznie przewyższającej dawne ziemskie konstrukcje.
Pozwoliło to zmniejszyć jego rozmiary, a jednocześnie poradziliśmy sobie
także z emisją toksycznego fluorku deuteru będącego produktem reakcji
zachodzących w urządzeniach - nie stanowi już ona zagrożenia dla obsługi
lasera. Poniżej przedstawiam dokładniejszy opis tego rozwiązania.

W przeznaczonej do tego komorze następuje spalanie etylenu w trifluorku
azotu. Ta reakcja tworzy fluorowe rodniki, które wchodzą w kontakt z
gazową mieszaniną helu i deuteru. Deuter reaguje z fluorem, produkując
cząsteczki fluorku deuteru. Wymuszona emisja promieniowania w
rezonatorze optycznym generuje wiązkę laserową. Następnie wiązka ulega
skupieniu dzięki zestawowi soczewek, po czym jest kierowana na cel.
Zastosowane układy soczewkowe są również w stanie niwelować skutki
niewielkich poruszeń obsługującego laser. Gaz będący produktem
zachodzących w komorze reakcji jest przepuszczany przez
wysokociśnieniowy system filtrujący, który wychwytuje toksyczne
radioaktywne molekuły, a do atmosfery wydala stosunkowo niegroźną i
oczyszczoną parę.

Zastosowany w naszym rozwiązaniu filtr należy niestety wymieniać po
każdej akcji, lecz zastosowane rozwiązania pozwoliły uczynić wymianę
szybką i mało kłopotliwą. W przypadku uszkodzenia filtru automatyczne
mechanizmy blokują możliwość użycia broni, aby zapobiec skażeniom.

Laserowa emisja odbywa się w podczerwieni, więc wiązka jest niewidzialna
dla każdego, kto nie korzysta z urządzeń termowizyjnych.

Zbudowany przez nas prototyp nie jest w stanie spełnić wymogów produkcji
seryjnej ani być stosowany na polu walki. Mimo że najważniejsze problemy
z techniką laserów o pracy ciągłej zostały rozwiązane, potrzeba więcej
czasu i nakładów pracy, aby móc zaprezentować konkretne rozwiązania do
stosowania na polu walki. W zasięg naszych zainteresowań wchodzi zarówno
broń przeznaczona dla żołnierzy, jak i ta dla statków powietrznych.
Przesłałem kilka propozycji dalszych prac na pańską skrzynkę pocztową.

Proszę o informacje, kiedy mam rozpocząć dalsze prace nad laserami,
Dowódco.

--mjr Navarre

## Rodzaj uszkodzeń

- [laser](Damage/laser "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` None`

*`Opens:`*
` `[`Laser Pistol`](Equipment/Secondary_Weapons/Laser_Pistol "wikilink")
` `[`Laser Rifle`](Equipment/Primary_Weapons/Laser_Rifle "wikilink")
` `[`Heavy Laser`](Equipment/Primary_Weapons/Heavy_Laser "wikilink")
` `[`UVLG`](Equipment/UGV_Weapons/UVLG "wikilink")
` `[`Aerial Laser Cannon`](Aircraft_Equipment/Weapons/Aerial_Laser_Cannon "wikilink")
` `[`Base-Defence Laser Turret`](Base_Facilities/Base-Defence_Laser_Turret "wikilink")

[Category:General](Category:General "wikilink")
[Category:Research](Category:Research "wikilink")