# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Komunikacja obcych

Dowódco.

Wzrost intelektu Obcych przetrzymywanych w kwarantannie skłania mnie do
stwierdzenia, że w końcu moglibyśmy zająć się na poważnie formą
komunikacji stosowaną przez Obcych, i - co ważniejsze - wydobyć od nich
jakieś użyteczne informacje. Pozwolę sobie zacytować jedno z mych
poprzednich sprawozdań:

(Dziwne zachowanie Obcych) „Wygląda bowiem na to, że inteligencja Obcych
ściśle związana jest z liczbą przebywających w pobliżu osobników. Ta z
pozoru dziwna teoria została potwierdzona całą serią eksperymentów,
które zawsze przebiegały tak samo – im więcej Obcych przebywało w
bliskiej odległości, tym bardziej przemyślane stawało się ich
zachowanie; rozdzielenie przestrzenne osobników powodowało za to zawsze
dość szybki powrót zachowań instynktownych u indywidualnych
przedstawicieli obcej rasy”.

„Dowódco, wygląda na to, że aktualnie *inteligencja roju* naszych jeńców
osiągnęła poziom zbliżony do inteligencji ludzkiej. Wzrastają nasze
szanse na nawiązanie sensownego dialogu z Obcymi. Rzecz jasna,
podejmiemy wszelkie możliwe środki ostrożności”.

Dr Yamamura odniósł już pewne sukcesy w tym temacie; codziennie uczy
jeńców kilku nowych wyrażeń języka migowego, ale potrzebujemy czasu i
funduszy na przeprowadzenie odpowiednich badań dotyczących tego, co owi
Obcy wiedzą, i jak możemy wykorzystać tę wiedzę. Możliwość
przesłuchiwania Obcych w kwestiach technologicznych okazałaby się
niepodważalnie cenna dla naszych inżynierów i żołnierzy. Major Navarre
wydawał się bardzo podniecony tą perspektywą, niemal wdał się w kłótnię
z tego powodu.

Dziękuję za poświęcony mi czas, Dowódco. Proszę o wsparcie tego programu
tak szybko, jak uzna Pan to za stosowne.

Z poważaniem,

dr Connor

## Wynik

**DO:** Dowódca Bazy, Dowództwo Operacji Atlantyckich

**OD:** dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Propozycja: Komunikacja Obcych

Dowódco.

Z radością informuję, że udało nam się osiągnąć obiecujące wyniki w
kwestii przesłuchiwania Obcych trzymanych w kwarantannie. Podejście
doktora Yamamury powoli daje rezultaty. Obcy nauczyli się porozumiewać
zarówno w kodzie dwójkowym, jak i za pomocą języka migowego; zdają się
rozumieć szeroki wachlarz pytań i poleceń. Yamamura i jego asystenci
pracują obecnie nad ulepszeniem stosowanego przez nas języka migowego,
podczas gdy reszta mojego zespołu skoncentrowała się na wydobyciu
jakichś użytecznych informacji od „roju”. Nie jest to takie proste. Obcy
zdecydowanie nie chcą mówić; potrzebowaliśmy sporo środków odurzających,
by wprowadzić ich w bardziej pomocny nastrój. Wiele z nich nie przeżyło
tego.

Aczkolwiek to, co udało nam się ustalić, jest dość znaczące. Dla
przykładu inteligencja „roju” zdaje się nie rozumieć pojęcia jestestwa.
Nie jest w stanie zrozumieć koncepcji takich jak „ja”, „ty” ani nawet
„my” czy „oni”. Rozumie te słowa tylko jako rozróżnienie liczebne, jeden
lub wiele osobników, jeden lub wielu ludzi.

To pokazuje sporą różnicę między sposobem myślenia ludzi i Obcych.
Wspólna świadomość nie myśli nawet o sobie jako o jakiejś zbiorowej
istocie, po prostu jest. To, wraz z odpowiedziami na inne pytania zadane
podczas kolejnych sesji przesłuchań, pozwala nam stwierdzić, że Obcy
faktycznie dzielą jedną myśl. Mam tu na myśli WSZYSTKICH Obcych,
Dowódco. Tu nie chodzi nawet o zwiększenie skuteczności rozkazów i
podniesienia morale, to nierozerwalny element obcej społeczności. Każdy
żywy Obcy jest równy i stanowi identyczną część „roju”, nawet osobniki
należące do różnych gatunków. Jedyną innością, jaką „rój” jest w stanie
zrozumieć i zaakceptować, jest to, jakie substancje są niezbędne
poszczególnym gatunkom do życia i w jakich środowiskach muszą one
przebywać.

Próba rozmowy z pojedynczym osobnikiem wprawia „rój” w wyraźne
zakłopotanie; to tak, jakbym próbował porozmawiać z czyimś paznokciem
czy może nawet z pojedynczą komórką pańskiego ciała. To oczywiście
nasuwa pytanie, gdzie tak naprawdę znajdują się uszy i mózgi Obcych.

Wiemy też, że garstka naszych jeńców nie jest częścią o wiele większego
„roju”, który - jak sądzimy - może znajdować się gdzieś w rodzimym
świecie Obcych. Wygląda na to, że są odcięci od niego na czas swojej
misji na Ziemi, choć nie jesteśmy w stanie stwierdzić, czy to za sprawą
ogromnej odległości, czy też może ma to jakiś związek z atmosferą;
odpowiedzi Obcych na ten temat są bardzo mgliste.

To wszystko, co mam do powiedzenia na ten temat, Dowódco. Chciałbym
tylko na koniec poprosić o pańskie pozwolenie, aby rozpocząć
poszukiwania jakichś metod, które pozwoliłyby nam na skuteczniejsze
przesłuchiwanie jeńców. Muszę też zaznaczyć, że potrzebujemy nowych
zdrowych osobników, by uzupełnić straty. Musimy też utrzymać przy życiu
odizolowaną część „roju”, którą przechowujemy w kwarantannie - utrata
jej znacznie spowolniłaby nasze badania.

Z poważaniem,

dr Connor

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Odd Behaviour`](Aliens/Odd_Behaviour "wikilink")

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Storyline](Category:Storyline "wikilink")