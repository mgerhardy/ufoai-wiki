__TOC__

# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** płk Ingrid Falkland, Wywiad Wojskowy, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: Aktywność UFO na orbicie

Dzień dobry.

Pozwolę sobie zacząć od kilku nieprzyjemnych kwestii.

1\) Wszystkie nasze bazy kosmiczne zostały ewakuowane po ataku na
Ziemię. Tylko kilka stacji i placówek pozostało czynnych i są obecnie
pod wojskową jurysdykcją ze szkieletową załogą złożoną z ochotników i
cywilnego personelu.

2\) Mamy dosyć dużo platform bojowych w kosmosie, ale żadna z nich nie
jest wyposażona w broń mogącą zaszkodzić Obcym. Niemal natychmiast
niszczą oni wszelką naszą obecność w Układzie Słonecznym.

3\) Nasza siatka satelitów jest bezbronna i może być unicestwiona w
każdej chwili. Wprawdzie istnieją zapasowe linie telefoniczne, ale tylko
do użytku militarnego. Jeśli siatka ta ulegnie zniszczeniu, komunikacja
pomiędzy bazami PHALANX a jednostkami w terenie zostanie sparaliżowana.

4\) Nie ma wątpliwości, że na orbicie są okręty Obcych, transportujące
sprzęt i UFO pomiędzy Ziemią a planetą macierzystą Obcych. W chwili
obecnej nie możemy zrobić niczego, aby je zatrzymać.

Prowadzi to do jednego wniosku. Przestrzeń wokół Ziemi nie jest już pod
naszą kontrolą. Jedynym powodem, dla którego ludzkość ma jeszcze w
przestrzeni cokolwiek, jest fakt, że Obcy nie zdecydowali się jeszcze
tego zniszczyć.

Naszą ogromną wrażliwość na ataki z kosmosu demonstruje fakt prowadzenia
bitew jedynie na powierzchni ziemi i w atmosferze. Nie mamy żadnych
statków kosmicznych, które moglibyśmy zaadaptować do walki, a projekty
takich są jeszcze całe lata przed ukończeniem. Nawet PHALANX nie byłby w
stanie stworzyć działającego okrętu w czasie pozwalającym na jego
wprowadzenie na pole bitwy z obecnie dostępnymi technologiami.

Niewielka ilość broni orbitalnej jest zdecydowanie nieadekwatna jak na
nasze potrzeby. Są głowice nuklearne, ale Narody Zjednoczone nie pozwolą
na ich użycie. Poza tym byłyby one zbyt destruktywne, aby mogły w
czymkolwiek pomóc. Nie mamy też pewności, czy udałoby się trafić w cel.
Istnieją eksperymentalne lasery i masery, ale mają za małą moc, aby
mogły wyrządzić jakąkolwiek rzeczywistą szkodę Obcym. Jeśli zdecydują
się oni na wybicie ludzkości, mogą po prostu wejść i zapukać. Musimy
zrobić wszystko, aby zmienić tę sytuację.

Jedynym pytaniem, jakie możemy zadać w kwestii aktywności UFO na
orbicie, jest to, jak moglibyśmy temu przeciwdziałać. Do niedawna nie
byliśmy w stanie reagować na tę sytuację, ale dzięki zwiększonemu
budżetowi i rosnącej reputacji naszej organizacji, wszystko zaczyna się
układać i możemy wdrożyć nową strategię.

Póki co najbardziej obiecującym pomysłem jest wykorzystanie jednego z
„dział” używanego przez NASA i Europejską Agencję Kosmiczną do
wystrzeliwania satelitów i – zanim ataki Obcych zmusiły nas do ewakuacji
pozaziemskich instalacji – do zaopatrywania kolonii na Księżycu. Są one
w istocie ogromnymi działami kinetycznymi do wystrzeliwania pocisków o
rozmiarach satelity na orbitę. Posiadając wiedzę zebraną w ramach badań
nad broniami elektromagnetycznymi, jesteśmy w stanie przerobić jedno z
nich na „działo antyorbitalne” zdolne do zestrzeliwania Obcych statków.
Jesteśmy pewni, że udałoby się przekonać przynajmniej jedną agencję
kosmiczną do pożyczenia nam jednego z nich.

Istnieją jednak pewne komplikacje. Dział nie możemy przemieścić – są
wbudowane na stałe w zbocza gór, a więc cel będzie się musiał znaleźć
naprzeciwko niego, żebyśmy mieli szanse na trafienie. Ponieważ nie
możemy liczyć na to, że Obcy sami wystawią się do strzału, jest to
poważny problem, ale istnieje pewne rozwiązanie: skoro sama broń nie
może zmienić położenia, to pociski będą musiały mieć możliwość zmiany
toru lotu.

Plan polega na wynalezieniu specjalnej powłoki zdolnej do dopasowywania
trajektorii za pomocą pokładowych rakiet. Namawiamy Narody Zjednoczone
do wyrażenia zgody na użycie miniaturowych głowic nuklearnych – nie
większych niż 3 kilotony – aby mieć pewność, że każde uderzenie będzie w
stanie zniszczyć cel. Pociski będą ogromne, ciężkie i będą stanowiły
spore wyzwanie przy ładowaniu działa, ale jest to absolutnie konieczne,
jeśli chcemy, żeby projekt odniósł sukces.

Jak Pan widzi, wszystkie problemy da się pokonać, ale potrzebujemy
poważnego wsparcia naukowców i sporych funduszy, aby wszystko wypaliło.
Proszę o wyrażenie zgody na rozpoczęcie prac.

Z poważaniem,

płk Ingrid Falkland

------------------------------------------------------------------------

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** płk Ingrid Falkland, Wywiad Wojskowy, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Propozycja: Aktywność UFO na orbicie

Dzień dobry.

Nasze „działo antyorbitalne” zostało przetestowane i jest gotowe do
użycia. Dysponujemy sześcioma strzałami. Jedyne, czego teraz
potrzebujemy, to cel i Pańska zgoda.

W końcu udało nam się wprowadzić wszystkie poprawki, o których
wspominałem. Przepraszam, że prace zajęły tyle czasu, ale musieliśmy
usunąć cały zespół starych kondensatorów i zastąpić je wojskowymi
odpowiednikami. Potem jeszcze wymieniliśmy szyny, gdyż pozostawienie
starych byłoby zbyt ryzykowne. Nadal jednak cała operacja była
opłacalna.

Prace nad pociskiem również zostały ukończone. W trakcie projektowania
postanowiliśmy porzucić koncepcję pocisku artyleryjskiego i w tej chwili
używamy pojazdu uderzeniowego. Nazwaliśmy go Pociskiem Kosmicznym typu
Dragon. Jest to częściowo niezależny pocisk namierzający, połączony z
centrum dowodzenia promieniem lasera i naprowadzany jednocześnie przez
trzy systemy: laserowy system naprowadzania, siatkę namierzania w
podczerwieni i ręczny interfejs w centrum. Jesteśmy w stanie wyznaczyć
tor lotu z dokładnością do 2 mm.

Narody Zjednoczone (wprawdzie niechętnie, ale jednak) zgodziły się na
użycie minigłowic nuklearnych o mocy 3 kiloton, co rozwiązało wiele
problemów. Dzięki nim nie ma znaczenia, czy trafimy UFO słabo, czy
mocno. Jeśli uderzymy, z całą pewnością spadnie.

Pocisk jest w stanie dopasować trajektorię w atmosferze i poza nią. Ma
długość porównywalną z małym samochodem osobowym i powinien wywołać
poważne zniszczenia każdego UFO, które trafi: być może na tyle duże,
żeby je zniszczyć, a przynajmniej takie, by sprowadzić je do atmosfery,
gdzie będziemy mogli wysłać samoloty.

Powinniśmy być w stanie wystrzelić kilka razy, zanim UFO oddali się poza
zasięg działa bądź będzie w stanie odpowiedzieć ogniem. Tak czy inaczej
prawdopodobnie UFO zidentyfikuje cel i podejmie próbę jego zniszczenia z
orbity. Cały personel i ważniejszy sprzęt został już ewakuowany.

Możemy wprawdzie stracić działo, ale potencjalne zyski są niemierzalne.
Ta technologia daje nam szanse w wojnie z Obcymi. Nic, czego Obcy nie
zostawiliby wcześniej na Ziemi, nie jest aż tak ważne.

Gdzieś tam w przestrzeni jest ich napęd nadświetlny i mam nadzieję
położyć na nim ręce.

Broń jest gotowa do strzału w każdej chwili. Dam Panu znać, gdy jakiś
cel pojawi się w zasięgu.

Z poważaniem,

-- płk Ingrid Falkland