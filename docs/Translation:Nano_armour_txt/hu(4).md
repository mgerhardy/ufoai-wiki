# UFOpédia bejegyzés

## Kutatási terv

**Címzett:** PHALANX bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Kutatási terv: nanokompozit páncél

Az idegen testpáncéllal kapcsolatos kutatásaink több érdekes
felismeréshez hozzásegítettek bennünket. A kulcs a még hatékonyabb
gyalogsági páncélok készítéséhez nyilvánvalóan a nanokompozitok
irányában keresendő.

A nanokompozit-gyártáshoz azonban nagy mennyiségű karbon nanocsőre lenne
szükségünk, ezek előállítása viszont nehézkes és drága, és használható
alakba rendezni őket még ennél is bonyolultabb. Emiatt a nanokompozit
konstrukciókat sosem használták másra, mint drága járművek, például
repülők vagy tankok védelmére, és ott is csak burkolólapokként, mert
ennek előállítása csak minimális formázást és megmunkálást igényel. Az
idegen páncélban ugyanakkor bőséggel használnak nanocső-kompozitokat.
Lehet, hogy a gyártási metódusunk az, ami visszafog bennünket.

Azt hiszem, az idegen testpáncél felhasználásával ki tudnánk
kísérletezni új gyártási módokat és formázási metódusokat, amelyekkel
végre lehetségessé válna az alakformált nanokompozit lemezek
tömeggyártása. A kutatáshoz jelentős anyagi támogatásra és laboridőre
van szükségünk. Azonnal elkezdjük a munkát, mihelyt megkapjuk az
engedélyét, parancsnok.

--Navarre alezr.

## Eredmény

**Címzett:** PHALANX bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Re: nanokompozit páncél

Parancsnok, örömmel jelentem, hogy a nanokompozit-gyártással kapcsolatos
kutatásunk sikerrel járt!

Nem untatom a karbon nanocsövek előállításának apró részleteivel.
Elegendő annyi, hogy az idegen gyártási metódus által hagyott árulkodó
nyomokat közelebbről szemügyre véve sikerült azonosítanunk néhányat a
folyamat elemei közül. Kétségtelen, hogy valamilyen plazmakemencét
használnak arra, hogy a nanocsöveket megtekerjék, formázzák és egy
rácsszerű mintázatba préseljék. Képesek voltunk előállítani egy hasonló
kemence prototípusát, és változtattunk a nanocső-gyártási módszereinken
is az idegen példák alapján. Ez a teljesítményhatékonyság és a termelési
kapacitás jelentős növekedését eredményezte.

Innentől az új páncélzat képességeire és taktikai alkalmazhatóságára
szorítkozom - a híreimet, bízom benne, izgalmasnak és bátorítónak
találja majd.

Sikerült majdnem ugyanolyan jó páncélt alkotnunk, mint az idegeneké,
reprodukáltuk a nanokompozit lemezeket és a szervómotorral segített
mozgást is. A páncél hihetetlenül könnyű a terjedelméhez képest, bár még
így is jelentősen nehezebb a harci páncéljainknál. Majdnem olyan jól
véd, mint az idegen páncél, a mozgás is ugyanolyan gyors vele, és
precízebben irányítható.

Ugyanakkor vannak problémák, amiken egyszerűen nem tudtunk úrrá lenni. A
helyzet az, hogy az idegeneknek sokkal-sokkal több tapasztalatuk van
ezzel az anyaggal, és sokkal kifinomultabban képesek megmunkálni nálunk.
A mi páncélunk terjedelmesebb és nehezebb, merevebb a konstrukciója, és
az elektronikája sem szolgál olyan jól. Ez negatívan befolyásolhatja a
használóinak tüzelési sebességét és a reakcióidőt. A polimerváltozatunk
sem ér fel az övékkel, könnyebben törik. A szervómotoraink nagyok és
kényelmetlenek a kompakt idegen hajtóművekhez képest. Sajnos nincs rá
mód, hogy tovább csökkentsük a méretüket annál, mint ahogy már eddig
sikerült.

Főleg a bakancsokkal kapcsolatban vagyunk zavarban; ez a változat
tényleg a legjobb, amit sikerült kihoznunk a dologból. Egyszerűen
nincsenek meg az eszközeink arra, hogy olyan szervókat csináljunk,
amilyeneket az idegenek. Ettől függetlenül megtettünk mindent, hogy
biztonságossá és könnyűvé tegyük a bakancsokat, a talpba épített
rugózási rendszer nagyjából megadja nekik a gyors mozgáshoz szükséges
ruganyosságot.

Az új páncél taktikai alkalmazhatósága széleskörű. Elég könnyű ahhoz,
hogy a taktikai csapatok első vonalban lévő tagjai használhassák, és
elég jó védelmet nyújt ahhoz, hogy ellenálljon heves tűznek is. Nagyon
jól fogja szolgálni azokat a támadócsapatokat, amelyeknek a
gyorsaságukra és a páncélzatukra is szükségük van a sikerhez.

-- Navarre alezr.

## Links

- [Alien Artifact -- Alien Body
  Armour](Equipment/Armour/Alien_Body_Armour "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Alien Artifact -- Alien Body Armour`](Equipment/Armour/Alien_Body_Armour "wikilink")

*`Opens:`*
` Enables production -- Nanocomposite Armour`

[Category:General](Category:General "wikilink")
[Category:Armour](Category:Armour "wikilink")