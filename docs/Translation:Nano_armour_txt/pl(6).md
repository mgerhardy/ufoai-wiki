# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Pancerz nanokompozytowy

Wstępne badanie pancerza osobistego wykorzystywanego przez Obcych
przyniosło kilkanaście ważnych obserwacji, z których najważniejszą jest
ta, iż kluczem do jego nadzwyczajnej efektywności jest wykorzystanie
nanokompozytów. Jesteśmy w stanie skopiować rozwiązania tej technologii,
do czego potrzebować będziemy dużych ilości węglowych nanorurek.

Dotychczas produkcja nanorurek była czasochłonna, skomplikowana i
kosztowna; jeszcze trudniejsze było łączenie ich w bardziej złożone
struktury. Z wyżej wymienionych względów ich użycie dla celów
technicznych ograniczone było do pokrywania niewielkich powierzchni
najbardziej zaawansowanych technicznie samolotów i czołgów, praktycznie
bez dalszych prób ich specyficznego kształtowania. Dla kontrastu,
nanorurki, które znalazły się w zbroi obcych, skoncentowane są w wielu
warstwach i noszą ślady niespotykanych sposobów formowania. Nasze metody
wytwarzania węglowych nanorurek powinny ulec znaczącym modyfikacjom.

Wierzę, że dysponując pancerzem pozyskanym od obcych, i angażując środki
pozostające w naszym posiadaniu, uda nam się opracować nowe metody
produkcji i obróbki nanorurek węglowych, co w efekcie powinno pozwolić
na rozwinięcie technologii wytwarzania płytek nanokompozytowych, które,
dalej, będą mogły być użyte przy produkcji nowego rodzaju pancerzy
ochronnych.

Niniejszy projekt będzie wymagał zużycia zasobów (finansowych i
roboczogodzin) na znaczącym poziomie. Prace ruszą jak tylko otrzymamy
pańską autoryzację, Dowódco.

--mjr Navarre

## Wynik

**DO:** Dowódca Bazy, Centrum Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Pancerz nanokompozytowy

Dowódco, mam przyjemność zameldować o sukcesie naszych badań dotyczących
nowych metod produkcji nanokompozytów!

Nie zamierzam zanudzać Pana detalami nowej technologii produkcji
nanorurek; pozwolę sobie tylko na podkreślenie, że dzięki uważnym
studiom śladów obróbki nanorurek w zbroi obcych byliśmy w stanie
wydedukować to i owo na temat samych procesów formowania, którym były
one poddawane. Proces ich prasowania i układania w mikrostruktury, w
których poszczególne nanorurki mogą być wzajemnie splatane, opiera się w
głównej mierze na wypalaniu w specjalnie do tego przystosowanym piecu
plazmowym. Prototyp takiego urządzenia udało nam się stworzyć, a z jego
pomocą nauczyliśmy się formować węglowe nanorurki w prawie dowolny
geometryczny kształt, przy jednoczesnej dużej oszczędności energii w
porównaniu do starszych metod, i znacznym zwiększeniu wydajności
produkcji.

Od tego miejsca niniejszego opracowania pozwolę sobie na skupienie się
na fascynujących możliwościach i potencjalnych zastosowaniach nowego
pancerza, który zaprojektowaliśmy.

W naszej konstrukcji udało się zachować prawie pełną funkcjonalność
pancerza obcych, począwszy od płytek nanokompozytowych, a skończywszy na
wspomagającym poruszanie się serwomechanizmie. Nowy pancerz jest
nadspodziewanie lekki, biorąc pod uwagę ilość wkomponowanych warstw
materiałów i mechanizmów, jednak wciąż znacząco cięższy niż Pancerz
Bojowy. Zapewnia prawie taką samą ochronę i swobodę poruszania jak
pancerz obcych, pozwalając przy tym na bardziej stabilne celowanie.

Pewnych ograniczeń jednak nie udało nam się uniknąć, co wynika głównie z
naszego stosunkowo niewielkiego doświadczenia w pracy z nanokompozytami.
Ogólnie rzecz biorąc, nasz pancerz jest nieco sztywniejszy i bardziej
masywny niż jego odpowiednik u Obcych; analogicznie, nasza elektronika
ustępuje tu nieco pola, co ma negatywny wpływ na szybkość prowadzenia
ognia i czas reakcji naszych żołnierzy. Również polimer używany przez
nas cechuje się nieco większą kruchością niż oryginalny, zaś serwomotory
są cięższe i mniej uniwersalne, niż te z oryginalnego pancerza; nie
widzimy jednak szybkiego sposobu na zredukowanie ich rozmiarów.

Najbardziej widoczną niekorzystną różnicą pomiędzy modelem Obcych i
naszym są buty. Pomimo tego, że zrobiliśmy co w naszej mocy, wydajność
naszych serwomechanizmów jest daleko niższa niż Obcych; ich konstrukcja
wymaga użycia narzędzi, których nie posiadamy. Bez względu jednak na to
ograniczenie, nasze obuwie jest lekkie, pozwalające na maksymalnie
szybką reakcję i wciąż zapewniające wystarczającą ochronę.

Zastosowanie nowego pancerza na polu walki zwiększy bojową skuteczność
naszych żołnierzy. Ochrona, którą zapewnia, przy jego relatywnej
lekkości, predestynuje go jako pancerz szczególnie odpowiedni dla
żolnierzy walczących w pierwszej linii.

--mjr Navarre

## Linki

- [Artefakt Obcych -- Pancerz
  Obcych](Ekwipunek/Pancerz/Pancerz_Obcych "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Alien Artifact -- Alien Body Armour`](Equipment/Armor/Alien_Body_Armour "wikilink")

*`Opens:`*
` Enables production -- Nanocomposite Armour`

[Category:General](Category:General "wikilink")
[Category:Armour](Category:Armour "wikilink")