Az ENSZ vésztanácsa képtelen volt megoldást találni a helyzetre. A
következő betörés Bonnt, Johannesburgot és Bangkokot érte, még
gyorsabban, még pusztítóbban, még kegyetlenebbül. Néhány állam
megpróbálkozott a diplomáciával, ezer különböző nyelven küldve üzenetet
a földet dúló idegeneknek. Válasz nem érkezett. Órákon belül mindhárom
városból eltűnt az emberi élet. A támadásnak már vége volt, mire a
hadseregek megkapták az engedélyt a visszavágásra. Az idegenek semmit
sem hagytak maguk után, csak betont és vért. Az UFO-k nyom nélkül
eltűntek - és senkiben sem maradt kétség afelől, hogy vissza fognak-e
térni.