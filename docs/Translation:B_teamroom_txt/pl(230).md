## Specyfikacja techniczna: Świetlica

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 11 Sierpnia 2008

Przez: Gen. E. Baxter, Dowódca bazy, PHALANX, Dowództwo Operacji
Pacyfiku

------------------------------------------------------------------------

### Przegląd

![](Teamroom.png "Teamroom.png")Oczywistym jest, iż podczas działań
bojowych żołnierze prowadzą stresujący tryb życia. W celu zachowania
morale potrzebują miejsca, które zapewni im rozwój, odpoczynek i
kontakty w środowisku niezhierarchizowanym – pozbawionym struktury
wojskowej. Miejscem takim w bazie jest świetlica.

Wyposażona jest ona w sprzęt dostarczający zróżnicowanych rozrywek, od
stołów sportowych po nowoczesne konsole gier. Zapewnia
najnowocześniejszy ekran kinowy umożliwiający organizację pokazów
filmowych. W automatach można zaopatrzyć się zarówno w napoje
alkoholowe, jak i bezalkoholowe, a osobny salonik pozwoli naszym
żołnierzom osiągnąć odrobinę prywatności w stosunku do bliskości życia w
bazie. Pozwala on każdemu z członków grupy na zamknięcie się od wewnątrz
na czas do 30 minut na dzień. Otwarcie zamka może być wymuszone z
Centrum Kontroli lub przez oficera Centrum Dowodzenia oraz w nagłym
wypadku przez oficera medycznego.

Nasz sprzęt wymaga troski, jednak śmiałbym sugerować, że najbardziej
powinniśmy się troszczyć o naszych ludzi. Świetlica jest jednym z
najlepszych sposobów, aby utrzymać żołnierzy w dobrej kondycji
psychicznej i wysokiej zdolności bojowej.

Aby uniknąć poboru mocy przez instalacje nie będące kluczowymi,
świetlica zostanie odcięta, chyba że ma dostęp do funkcjonującej
elektrowni.

### Sugerowana Doktryna Postępowania

Świetlica jest ważnym elementem pozwalającym zachować wysokie morale
wśród naszych żołnierzy i powinna zostać wybudowana w każdej bazie, w
której stacjonuje jednostka bojowa. Zapewnia różnorakie, niezbędne
środki pozwalające złagodzić stres pola walki, powstający w wyniku
ciągłych działań bojowych, sytuacji zagrożenia życia i śmierci członków
drużyny. Wysokie morale jest niezbędne do osiągnięcia efektywności na
polu walki i musi być zachowane za wszelką cenę.

Niemniej jednak, muszę to podkreślić, świetlica nie zastąpi normalnego
życia. Od czasu do czasu nasi żołnierze wciąż będą potrzebować
przepustki i możliwości opuszczenia bazy, aby zachować kontakt ze
światem zewnętrznym i swoje zdrowie psychiczne.

W wypadku ataku świetlica jest instalacją o praktycznie zerowym
zagrożeniu i znaczeniu strategicznym. Napotkana przez pozaziemskich
agresorów praktycznie na pewno zostanie pominięta, a atak skupi się na
bardziej newralgicznych punktach.

### Dodatki

Brak.