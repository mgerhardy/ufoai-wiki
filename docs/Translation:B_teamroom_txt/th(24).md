## พิมพ์เขียว -- ห้องทีม

**เอกสารลับ ระดับสีดำ**

หน่วยรับมือมนุษย์ต่างดาว PHALANX

แผนผังการก่อสร้าง ข้อมูลระดับซิกม่า -- เฉพาะผู้บัญชาการเท่านั้น

วันที่เก็บ: 11 สิงหาคม 2008

โดย: พล.อ. อี. แบกซเตอร์, ผู้บัญชาการฐาน, PHALANX, หน่วยปฏิบัติการแปซิฟิค

------------------------------------------------------------------------

### ภาพรวม

![](Teamroom.png "Teamroom.png") เห็นได้ชัดว่า ทหารในภาวะสงครามมีความเครียดสูง
การจะรักษาขวัญกำลังใจนั้นต้องมีสถานที่ที่พวกเขาสามารถปลดปล่อยและปฏิสัมพันธ์กันได้โดยไม่ต้องคำนึงถึงยศ
เราได้พยายามสร้างภาวะแวดล้อมนี้ในห้องทีม

ห้องนี้มีอุปกรณ์บันเทิงหลากหลาย ตั้งแต่โต๊ะเล่นกีฬาจนถึงวิดีโอเกม
และยังมีจอหนังติดกำแพงเพื่อฉายหนังด้วย
มีเครื่องหยอดเหรียญสำหรับเครื่องดื่มที่มีและไม่มีแอลกอฮอล์
รวมทั้งมีห้องแยกเพื่อให้ทหารของเราได้มีความเป็นส่วนตัวในการอยู่ในฐานที่มีพื้นที่จำกัด
ห้องนั่งเล่นนี้สามารถล็อคจากภายในได้ไม่เกิน 30 นาทีต่อวันโดยสมาชิกแต่ละคน
การล็อคนี้สามารถถูกปลดได้จากศูนย์บัญชาการ
หรือจากคำสั่งของศูนย์บัญชาการหรือเจ้าหน้าที่เสนารักษ์ในกรณีฉุกเฉิน

อุปกรณ์ทั้งหมดต้องมีการบำรุงรักษา แต่ผมขอกล่าวไว้ว่าทหารของเราคือสิ่งที่ต้องดูแลรักษามากที่สุด
ห้องทีมเป็นหนึ่งในวิธีที่ดีที่สุดในการทำให้พวกเขามีสุขภาพจิตที่ดีและพร้อมรบ

ยกเว้นแต่ว่าจะมีแหล่งพลังงาน ห้องทีมจะถูกปิดเพื่อไม่ให้เกิดการสิ้นเปลืองพลังงานที่ไม่จำเป็น

### กฎข้อแนะนำ

ห้องทีมเป็นเครื่องมือสำคัญในการรักษาขวัญกำลังใจของทหาร และควรต้องมีในฐานที่มีหน่วยรบ
มันจะมีเครื่องมือในการคลายความกดดัน
ซึ่งจะลดผลกระทบจากความเครียดของการรบอย่างต่อเนื่อง สถานการณ์เสี่ยงชีวิต
และความตายของคนในกลุ่มในสนามรบ
อัตรากำลังใจที่สูงเป็นสิ่งสำคัญสำหรับการปฏิบัติงานในสนามรบ และต้องรักษาไว้ให้ได้ทุกวิถีทาง

อย่างไรก็ตาม, ผมต้องชี้แจงว่าห้องทีมนี้ไม่สามารถทดแทนการออกจากฐานได้
ทหารของเรายังต้องได้รับอนุญาตให้ออกจากฐานเป็นครั้งคราว
เพื่อให้เขาได้รับรู้โลกภายนอกและไม่ให้เป็นบ้า

สำหรับการโจมตีฐาน ห้องทีมนั้นมีความเสี่ยงต่ำที่มีคุณค่าด้านยุทธศาสตร์อยู่น้อยหรือไม่มีเลย
หากต้องพบผู้โจมตีต่างดาว พวกมันจะไม่ให้ความสนใจแต่จะเน้นไปที่สิ่งก่อสร้างที่สำคัญกว่า

### ข้อมูลเพิ่มเติม

ไม่มี

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")