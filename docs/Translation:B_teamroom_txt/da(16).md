## Konstruktionstegninger -- Holdrum

**KLASSIFIKATIONSNIVEAU SORT**

FALANKS rumvæsenudrykningsenhed

Konstruktionstegninger, sigma tilladelse -- Kun for øverstbefalendes
øjne

Arkiveret: 11. august 2008

Af: General E. Baxter, basekommandør, FALANKS, Stillehavskommandoen

------------------------------------------------------------------------

### Overblik

![](Teamroom.png "Teamroom.png")Det er indlysende at soldater i krigstid
lever et meget stressfuldt liv. For at kunne holde moralen oppe har de
brug for et sted hvor de kan slappe af og omgås uden tanke på rang og
stilling. Vi har forsøgt at opnå dette i form af et holdrum.

Holdrummet er udstyret med en række underholdningselementer, fra
sportsborde til de nyeste spilkonsoller. Holdrummet har også en beskeden
vægmonteret filmafspiller. Der er automater med alkohol og
ikke-alkoholiske drikkevarer, og et seperat pauseværelse hvor vores
soldater kan opnå en smule privatliv fra basens tætte omgangsform.
Pauseværelset kan låses indefra i op til 30 minutter om dagen af hvert
holdmedlem. Låsen kan, i tilfælde af en nødsituation, omgås fra
kontrolcentret eller fra en tilstedeværende lægeofficer.

Al vort udstyr kræver vedligeholdelse, og jeg vil argumentere for at
vores soldater har mest brug for vedligeholdelse. Holdrummet er en af de
bedste måder at holde dem både mentalt klar og i god træning.

Medmindre holdrummet har adgang til et funktionsdygtig kraftværk, bliver
det lukket ned for at undgå brug af ikke-vital strømforbrug.

### Anbefalet doktrin

Holdrummet er et vigtigt værktøj i at holde moralen højt blandt vores
soldater og bør bygges i enhver base som har en kampgruppe. Rummet giver
dem adgang til forskellige vigtige metoder til at undgå stres, som vil
gøre belastningen fra fortsat kamp, livstruende situationer, og den
næsten sikre død for holdmedlemmer i marken mindre. Høj moral er vigtig
for krigsindsatsen og bør opretholdes uanset omkostningen.

Det må understreges at holdrummet ikke er en erstatning for orlov. Vores
soldater vil fortsat have behov for at kunne forlade basen fra tid til
tid for at bevare forbindelsen til verden udenfor og deres fornuft.

Under baseangreb er holdrummet ikke særlig udsat, da det ingen
strategisk værdi har. Hvis det opdages af rumvæsener vil det næsten helt
sikkert blive omgået til fordel for mere væsentlige installationer.

### Tilføjelse

Ingen.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")