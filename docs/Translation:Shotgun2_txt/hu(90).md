## Technikai specifikáció: CRC-212 tömegoszlató puska

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

A Bombay-nél és más, megtámadott városokból gyűjtött tapasztalatok során
arra jutottunk, hogy az idegenek ténykedésüket lakott környékekre,
különösen a sűrűn lakott városi területekre koncentrálják. A harcok zöme
már késharc közelségben zajlott. Az Excalibur program számára számos
nagyteljesítményű fegyvert válogattunk be CRC (Close Range Combat), azaz
közelharci csomagunkba.

Olaszország számos nagyszerű puska szülőhazája volt az elmúlt két
évszázad során; a legújabb képviselőjük a Rossi AAA félautomata harci
puska, melyet SWAT és terrorelhárító egységeknek fejlesztettek ki.
Számos úttörő technológia megoldást vonultat fel, a legmeggyőzőbb
közülük mégis a külön erre a célra fejlesztett 'Twist' cső. A 'Twist' új
típusú puskacső, ami az első kézvédőt megcsavarva kisimítja vagy kiemeli
a csőben lévő huzagolást. Ezzel a mechanizmussal az AAA tizedmásodperc
alatt változtatható simacsövűből huzagolt csövű puskává és vissza. Még a
puskacső átmérője és csővégi szűkítése is igazodik a betöltött
lövedékhez. Ez a két innováció teszi lehetővé, hogy az AAA bármely
típusú puska lőszerrel képes működni egy pillanat alatt.

A leggyakrabban használt katonai és SWAT lőszer a 12mm-es flechette
töltény. Mindegyik töltény 8 apró flechette-et tartalmaz -- röppálya
stabilizáló szárnyakkal ellátott, tömör acél tüskéket. Ez a fajta lőszer
pontosságban felülmúlja a sörétes töltényt, és a testpáncéllal szemben
is jól teljesít. A flechette lövedék hajlamos megpördülni a célpontba
hatolva, így kis méretéhez képest is igen meggyőző sebeket ejt.
Hátránya, hogy a szél és hasonló tényezők hatásának ki van téve. Ilyen
esetre másféle lőszerek állnak rendelkezésre -- és az AAA mindet képes
kilőni.

Összefoglalva: a Rossi AAA nagyon sokoldalú puska, egyike az elérhető
leghatékonyabb közelharci fegyvereknek. Lőtávolsága nagyobb, mint a
CRC-FL lángszórónak, nagyobb sebeket ejt, mint a CRC-8 géppisztoly, és
jól egyensúlyoz a gyorsaság, a hatótáv és találati erő közt.

A PHALANX számára ezt a puskát CRC-212 néven vettük jegyzékbe.

### Alkalmazási javaslat

A CRC-212 nagyon jól teljesít kis lőtávolságból, de hamar veszít az
erejéből ahogy célpont egyre messzebb kerül. A flechette lövedék
túlságosan szóródik (bár még mindig kevésbé, mint a sima sörét), hogy
nagyobb távolságból is hatékony legyen, a tömör puskalőszer röppályája
pedig nagyon hamar esik, amit a szél is erősen befolyásol. Bár ezzel a
puskával közepes lőtávra is lehet lőni, ne várjuk hogy nagyon hatékony
legyen.

Ahol a fegyver igazán megcsillogtatja előnyeit, az a városi hadviselés:
az ellenségnek nincs nagyon lehetősége fedezékbe húzódni és közelről
támadható. Mindamellett a fegyver túl hosszú lehet a szűk terekben való
manőverezéshez. Ilyen helyzetekben inkább a CRC-M9 mikropuskát
részesítsük előnyben.

### Megjegyzés

Nincs.

------------------------------------------------------------------------

### Damage Type

- [normal](Damage/normal "wikilink")

### Skill

- [assault](Skills/assault "wikilink")

## Links

- [7.62mm Pistol](Equipment/Secondary_Weapons/7.62mm_Pistol "wikilink")
- \[\[Equipment/Secondary Weapons/Submachine Gun\|Submachine