## Technická specifikace: Víceranná brokovnice CRC-212

**STUPEŇ UTAJENÍ ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Podle našich zkušeností v Bombaji a ostatních napadených městech
soudíme, že cizáci zřejmě soustřeďují své úsilí na populační centra,
obzvláště na hustě zastavěné plochy. Většina střetnutí probíhala z
bezprostřední blízkosti "na dosah nože". Pro účely programu Excalibur
jsme proto zvolili několik vysoce výkonných zbraní určených k boji
zblízka.

Mnoho slavných brokovnic v průběhu uplynulých dvou století pocházelo z
Itálie. Poslední z nich je Rossi AAA - poloautomatická bojová brokovnice
vyvinutá pro použití u jednotky SWAT a protiteroristických jednotek. Je
charakteristická několika průlomovými technickými řešeními, ale jejím
nejpozoruhodnějším rysem je bezesporu speciálně vyvinutá hlaveň "Twist".
Twist je novým typem brokovnicové hlavně, která rychlým otočením
předpažbí může způsobit vystoupnutí nebo zploštění vývrtu hlavně. S
tímto mechanismem může AAA přeměnit svou hlaveň s hladkým vývrtem na
puškovou a naopak v desetině sekundy. Hlaveň ještě umožňuje nastavení
vlastního průměru a zahrdlení podle typu střeliva v nábojové komoře.
Tyto dvě inovace umožňují AAA palbu všemi druhy brokovnicového střeliva
během okamžiku.

Nejužívanějším druhem munice užívané armádou a jednotkou SWAT jsou 12mm
flešetové náboje se středovým zápalem. Každý náboj obsahuje 8 tenkých
flešet -- jehliček z pevné oceli vybavených křidélky ke stabilizaci
jejich letu. Tato munice má vynikající přesnost srovnatelnou s hrubými
broky a s excelentním účinkem proti pancíři. Flešety jsou rovněž
náchylné k převracení po zásahu, výsledkem čehož je impozantní zraňující
schopnost takovýchto malých projektilů. Jejich nedostatkem je citlivost
na větrné podmínky a ostatní vychylující faktory. Ostatní typy munice
jsou rovněž dostupné a AAA je všechny může používat.

Ve shrnutí, Rossi AAA je vysoce univerzální brokovnice, která je mezi
nejefektivnějšími zbraněmi krátkého dosahu dostupná. Má delší dostřel
než plamenomet CRC-FL a způsobuje větší poškození než samopal CRC-8,
zajišťujíce dobrý kompromis mezi rychlostí, dostřelem a zastavovací
silou.

Pro použití v jednotce PHALANX dostala tato brokovnice označení CRC-212.

### Taktická doporučení

CRC-212 se velmi dobře uplatní v uzavřených prostorech, ale rychle
ztrácí sílu se zvyšujícím se dostřelem. Flešetová střela má tendenci
rozletět se příliš daleko na účinný dosah (ačkoliv méně než běžně
používané broky), zatímco puškové projektily trpí zřetelným poklesem v
průběhu letu a jsou vysoce citlivé na větrné podmínky. Ačkoliv
brokovnice může vést palbu i na střední vzdálenosti, nelze očekávat v
tomto případě velkou účinnost.

Místo, kde tato zbraň opravdu zazáří, jsou městské podmínky, když
nepřítel má malé krytí a může být napaden na malou vzdálenost. Nicméně
může být příliš dlouhá pro vhodné manévrování v omezených prostorech. V
těchto situacích může být vhodnější mikrobrokovnice CRC-M9.

### Dodatky

Žádné

------------------------------------------------------------------------

### Typ zranění

- [normální](Damage/normal "wikilink")

### Odbornost

- [útočné](Skills/assault "wikilink")

## Odkazy

- [Pistole ráže 7.62
  mm](Vybavení/Záložní_zbraně/Pistole_ráže_7.62_mm "wikilink")
- [Samopal](Vybavení/Záložní_zbraně/Samopal "wikilink")

[Category:General](Category:General "wikilink")
[Category:Weapons](Category:Weapons "wikilink")