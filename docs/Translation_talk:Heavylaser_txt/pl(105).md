# Hasło UFOpedii

## Propozycja

DO: Dowódca Bazy, Dowództwo Operacji Atlantyckich

OD: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Propozycja: Ciężki laser

Niniejsza propozycja projektu badawczego jest jedną z całego pakietu
projektów związanych z rozwojem broni laserowej, który przesłaliśmy na
Pana ręce.

Podczas prac nad technologią laserów o pracy ciągłej poczyniliśmy szereg
spostrzeżeń, które po zainwestowaniu dodatkowych środków i czasu naszych
naukowców, mogą stać się podstawą nowych, niezależnych projektów
badawczych. Jednym z ciekawszych pomysłów jest konstrukcja ciężkiego
lasera – oręża o mocy znacznie przewyższającej siłą ognia pistolet i
karabin laserowy. Nowa broń nie powinna być cięższa i trudniejsza w
obsłudze niż ręczna wyrzutnia rakiet HPML.

Wstępne analizy wskazują, że ciężki laser doskonale spisywałby się jako
ciężka broń bezpośredniego wsparcia piechoty, a przy tym stanowiłby
świetne uzupełnienie naszego arsenału. Arsenału, w którym jak dotąd
brakuje uzbrojenia łączącego dużą siłę ognia z celnością.

Prace ruszą, jak tylko otrzymamy Pańską autoryzację, Dowódco.

--Mjr Navarre

## Wynik

DO: Dowódca Bazy, Dowództwo Operacji Atlantyckich

OD: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Re: Ciężki laser

Dowódco, nasze badania zakończyły się sukcesem. Prototyp ciężkiego
lasera został przetestowany i jest gotowy do wdrożenia do produkcji.

Zgodnie z naszymi przewidywaniami, ta broń to prawdziwa rewolucja w
naszym arsenale( przynajmniej w dziale broni ciężkich). W rękach
doświadczonego żołnierza nowy laser może stać się naprawdę
niebezpiecznym i skutecznym orężem, pozwalającym prowadzić ciężki i
celny ogień na daleki dystans. To znakomity dodatek do naszego
wyposażenia, wypełniający nie zajętą dotąd „niszę ekologiczną”.

Oczywiście, nowa konstrukcja nie jest pozbawiona pewnych ograniczeń. Jej
ciężar i rozmiary wymagają, by obsługiwana była przez silnych i rosłych
operatorów; z tego samego względu nie pozwala też na błyskawiczną
reakcję w odpowiedzi na zaskakujące wydarzenie podczas walki. Ciężki
laser konsumuje także olbrzymie zasoby energii - 30 sekund ciągłego
ognia powoduje kompletne zużycie jednego pakietu fluoro-deuterowego, a
czas przeładunku to dłuższa chwila.

Znaną słabością broni laserowej jest także problem z koncentracją wiązki
w celu, jeśli przechodzi ona przez ogień, chmury dymu, bądź jakiekolwiek
inne aerozolowe zanieczyszczenia powietrza. Efekt rozpraszający może
wręcz uniemożliwić skuteczne używanie tego rodzaju uzbrojenia. Trzeba
też po raz kolejny podkreślić, że nasi żołnierze muszą wyrobić w sobie
szósty zmysł i zachować szczególną ostrożność podczas używania laserów,
oraz poruszaniu się po polu walki – wiązka laserowa jest niewidoczna
gołym okiem. Moment nieuwagi może dużo kosztować, energia naszych
laserów jest na tyle wysoka, że wystarczy krócej niż sekunda, by
przepalić zwykły pancerz i tkanki aż do kości.

Cele dobrze opancerzone, wliczając w to bojowe roboty Obcych, mogą być w
stanie chwilowo znosić działanie wiązki laserowej. Jest to jeden z
powodów, dla których doradzamy używanie zróżnicowanego arsenału broni
ciężkich. Pomimo swoich zalet, zastąpienie wszystkich broni ciężkich
opisywanym przez nas laserem nie jest rekomendowane.

Każdy z żołnierzy wyposażonych w broń laserową powinien mieć przy sobie
przynajmniej jeden zapasowy pakiet FD.

--Mjr Navarre

### Typ uszkodzeń

- [laser](Damage/laser "wikilink")

### Zdolność

- [heavy](Skills/heavy "wikilink")

## Linki

- [Bolter Rifle](Equipment/Primary_Weapons/Bolter_Rifle "wikilink")
- [Laser Rifle](Equipment/Primary_Weapons/Laser_Rifle "wikilink")