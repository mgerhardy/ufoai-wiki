## Specyfikacja techniczna: Pociski odłamkowe SHIVA kal. 20 mm

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Zasobnik pocisków odłamkowych kaliber 20 mm do działa SHIVA. Zasobnik
zawiera 10 tysięcy sztuk amunicji.

Przeciwlotnicza amunicja typu odłamkowego. Pocisk posiada płaszcz z
tytanowej stali, głowicę ze zubożonego uranu oraz rdzeń z wybuchowym
ładunkiem zapalającym. Gdy nastąpi penetracja zewnętrznej powłoki
obiektu, rdzeń wybucha rozrywając pocisk - podobnie jak granat
odłamkowy - i rozprzestrzeniając wokół substancję zapalającą. Istnieje
szansa na uszkodzenie krytycznych systemów obiektu będącego celem, zanim
substancja zapalająca zostanie ugaszona lub zneutralizowana. Pociski
odłamkowe zawierają więcej materiału zapalającego w porównaniu do
pocisków penetrujących, co skutkuje przy eksplozji jego rozrzuceniem po
większej powierzchni.

Zaletą amunicji odłamkowej w porównaniu do amunicji penetrującej jest
większa siła rażenia, co daje potencjalnie większą możliwość poważnego
uszkodzenia lub nawet zniszczenia statku powietrznego wroga. Należy
jednak pamiętać o tym, że szanse przebicie pancerza przez amunicję
odłamkową są niższe niż przy zastosowaniu amunicji penetrującej. W
szczególnych przypadkach, przy niefortunnym kącie uderzenia, pociski
odłamkowe mogą się odbić od celu, nie wyrządzając większych szkód.

Standardowo działo SHIVA ładowane jest zasobnikami zawierającymi 10
tysięcy sztuk amunicji.

### Sugerowana Doktryna Postępowania

Wybór rodzaju amunicji do SHIVY jest wyborem trudnym. Jeżeli spodziewamy
się starcia ze słabo opancerzonymi obiektami lub posiadamy niewiele
samolotów, które mogą zostać wykorzystane w starciu, lepiej wybrać
amunicję penetrującą. Natomiast gdy spodziewamy się walki z ciężko
uzbrojonym i dobrze opancerzonym statkiem UFO, zmasowany ogień amunicji
odłamkowej na pewno okaże się skuteczniejszy.

Wymiana zasobnika z amunicją jest kwestią kilku minut. Nie można
natomiast załadować jednego działa różnymi typami amunicji – parametry
używane przy prowadzeniu ognia zależą od rodzaju amunicji, w związku z
czym jej mieszanie może prowadzić nie tylko do błędów w namierzaniu, ale
nawet do uszkodzenia działa lub nawet samolotu. Zarówno nasze procedury,
jak i specyfikacja techniczna producenta jednoznacznie zabraniają
mieszania rodzajów amunicji w zasobnikach.

### Dodatki

Brak.

------------------------------------------------------------------------

### Rodzaj uszkodzeń

- [normal](Damage/normal "wikilink")

### Zdolność

- [unguided ordnance](Skills/unguided "wikilink")

## Linki

[Category:General](Category:General "wikilink")
[Category:Ammunition](Category:Ammunition "wikilink")