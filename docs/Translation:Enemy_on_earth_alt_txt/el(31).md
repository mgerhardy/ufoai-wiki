# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Ο Εχθρός Στη Γη

Κύριε Διοικητά,

Η ομάδα μου και εγώ είμαστε βαθύτατα θορυβημένοι, όπως είμαι βέβαιως ότι
θα είστε και εσείς, από τις πρόσφατες αναφορές για ανθρώπινη
επιθετικότητα εναντίον του προσωπικού της PHALANX. Όλοι μας έχουμε δει
τα πλάνα από τα πεδία μαχών. Δεν χωράει αμφιβολία ότι οι επιτιθέμενοι
ήταν άνθρωποι όπως εσείς και εγώ, όμως φάνηκε ξεκάθαρα ότι
χρησιμοποιούσαν εξωγήινους οπλισμούς και συσκευές -- ορισμένους εκ των
οποίων δεν έχει ξανασυναντήσει κανένας στην PHALANX.

Τα ανησυχητικά ερωτήματα φαίνονται να πληθαίνουν. Πρώτα, όμως, πρέπει να
αναθεωρήσουμε τα δεδομένα που διαθέτουμε

Υπάρχουν ομάδες ανθρώπων φιλικά προσκείμενες στους εξωγήινους; Ναι.

Οι εξωγήινοι προμηθεύουν και εξοπλίζουν τους ανθρώπινους υπηρέτες τους;
Κατά πάσα πιθανότατα, είναι η μόνη εξήγηση για τον εξελιγμένο εξωγήινο
οπλισμό τους.

Οι υπηρέτες αποτελούν απειλή; Σίγουρα. Πιθανόν μεγαλύτερη και από την
ίδια την εξωγήινη απειλή.

Πρέπει να εξετάσουμε σε βάθος τι συμβαίνει με τα συγκεκριμένα άτομα. Αν
καταφέρουμε να βρούμε τις πιο κοινές μεθόδους εξωγήινης διείσδυσης, το
Τμήμα Πληροφοριών μας θα μπορέσει να σχηματίσει μια πιο αποτελεσματική
στρατηγική προπαγάνδας με συνέπεια την αύξηση των εθελοντών αλλά και τη
μείωση του ρυθμού εξωγήινης διείσδυσης ανά την υφήλιο. Αλλά και το Τμήμα
Βιολογίας έχει προσωπικό ενδιαφέρον: θα θέλαμε να μελετήσουμε
τουλάχιστον έναν ανθρώπινο αιχμάλωτο από τη Μονάδα Περιορισμού και να
εκτελέσουμε αναλυτικές εξετάσεις. Θέλουμε να διαπιστώσουμε αν οι
εξωγήινοι, εκτός από την εκπαίδευση και τον εφοδιασμό αυτών των
ανθρώπων, τους έχουν αλλάξει και σωματικά.

Ο διευθυντής Wong (Τμήμα Πληροφοριών) μου ζήτησε να σας αναφέρω ότι, σε
περίπτωση που καθυστερήσουμε να εφαρμόσουμε μια νέα πληροφοριακή
στρατηγική, είναι πολύ πιθανό να αντιμετωπίσουμε σύντομα δυσκολίες στη
στρατολόγηση και αυξημένη αντίσταση καθώς οι υπηρέτες των εξωγήινων θα
συνεχίζουν το έργο τους. Συμφωνώ μαζί του. Πρέπει να κρατήσουμε τον
πλανήτη ενωμένο αν θέλουμε να έχουμε πιθανότητες αντιμετώπισης της
εξωγήινης απειλής.

Με σεβασμό,

Δρ. Connor

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Ο Εχθρός Στη Γη

Κύριε Διοικητά,

Πρέπει αμέσως να το διαβάσετε αυτό. Όπως ζητήσατε, εκτελέσαμε ορισμένες
βεβιασμένες αυτοψίες και καταβάλλαμε τα δυνατά μας να μελετήσουμε τους
αιχμαλώτους ανθρώπους στην προσπάθεια να αντιμετωπίσουμε τους υπηρέτες
των εξωγήινων. Τα αποτελέσματα είναι ανησυχητικά.

Θυμάστε την αναφορά που σας είχα στείλει όταν ερευνήσαμε το πρώτο
ζωντανό δείγμα εξωγήινου; Αν θυμάστε, είχε χάσει κάθε ίχνος νοημοσύνης
και δεν αντιδρούσε καθόλου μακριά από άλλα άτομα της κατανεμμημένης
νοημοσύνης. Κύριε Διοιηκητά, προετοιμαστείτε: οι αιχμάλωτοι άνθρωποι στη
Μονάδα Περιορισμού παρουσιάζουν τα ίδια ακριβώς συμπτώματα. Δεν
σκέφτονται για τον ευατό τους. Οι νοητικές τους λειτουργίες έχουν πλήρως
καταπιεστεί και αντικατασταθεί από την κατανεμημένη εξωγήινη νοημοσύνη
με κάποια διαδικασία που ακόμα δεν έχουμε καταλάβει.

Εξετάσαμε και επανεξετάσαμε τα θύματα μέχρι αηδίας και δεν υπάρχει
περίπτωση να κάνουμε λάθος. Τα δείγματα αίματος που πήραμε από τους
αιχμαλώτους είναι γεμάτα εξωγήινο DNA. Όλοι αυτοί ο άνθρωποι κουβαλάνε
κάτι στο αίμα τους -- ένα είδος μονοκύτταρου οργανισμού σε μεγάλες
ποσόστητες, ο οποίος φαίνεται να αναπαράγεται σαν ιός όταν τοποθετηθεί
σε ένα αμόλυντο ανθρώπινο σώμα και σύντομα παίρνει τον έλεγχο, κάνοντας
το θύμα σκλάβο του διαμοιρασμένου εξωγήινου μυαλού.

Τα δείγματά μας καλύπτουν το πλήρες ανθρώπινο φάσμα: η μόλυνση δεν κάνει
διακρίσεις ως προς το IQ ή τις σωματικές δυνατότητες του θύματος. Ακόμα
δεν γνωρίζουμε ακόμα πως ξεκινά η μόλυνση, όμως η εισαγωγή έστω και
λίγων από αυτούς τους μικροοργανισμούς στο αίμα ενός ανθρώπου ίσως είναι
αρκετή για να τον μολύνει και να τον υποδουλώσει πλήρως. Όταν εξετάσαμε
το πρωσοπικό της βάσης διαπιστώσαμε με τρόμο πως ούτε καν οι εργαζόμενοί
μας δεν είναι άτρωτοι.

Οι στρατιώτες μας παραμένουν καθαροί, δόξα τω Θεό -- φανταστείτε να
πηγαίναμε στο πεδίο της μάχης με στρατιώτες που θα μπορούσαν ανά πάσα
στιγμη΄να στραφούν εναντίων των συναδέλφων τους -- όμως φοβάμαι ότι
βρήκαμε το πρώτο σίγουρο αποτέλεσμα. Πρόκειται για τον Δρ. Eisenhower,
τον Διευθυντή Διοίκησης. Είχε πάει για δουλιές στον ΟΗΕ από την
περασμένη σβδομάδα, όμως εξετάσαμε ένα παλαιότερο δείγμα του και βγήκε
θετικό. Δεν γνωρίζουμε πότε ή πως τον διεύθειραν οι εξωγήινοι ή
τουλάχιστον αν ξεκίνησε στην PHALANX με έντιμες προθέσεις. Το σίγουρο
είναι ότι τις τελευταίες εβδομάδες δρούσε ως εξωγήινος κατάσκοπος.
Δυστυχώς, δεν μπορούμε να τον εντοπίσουμε σε κανέναν από τους
προγραμματισμένους σταθμούς της επίσκεψής του. Η Εσωτερική Ασφάλεια έχει
πάρει τον έλεγχο του σταθμού εργασίας του και είναι στην διαδικασία του
ελέγχου πληροφοριών.

Τα πράγματα είναι κάπως χαοτικά αυτί τη στιγμή. Η μόλυνση του Δρ.
Eisenhower υποδεικνύει ότι και άλλα μέλη της κατανεμμημένης νοημοσύνης
-- είτε εξωγήινοι ή μολυσμένοι άνθρωποι -- βρίσκονταν αρκετά κοντά στον
Δρ Eisenhower ώστε εκείνος να μπορεί να λειτουργεί σε επίπεδα ανθρώπινης
νοημοσύνης. Μπορεί να συνδέθηκε με τους αιχμαλώτους στη Μονάδα
Περιορισμού, με κάποιον κοντινό θύλακα εξωγήινων ή ακόμα και με άλλους
κατασκόπους μέσα στη βάση μας. Δεν γνωριζουμε ακόμα. Οι διαδικασίες
καραντίνας εκτελούνται πλέον στο μέγιστο βαθμό ασφάλειας, ενώ ξεκίνησε
άμεσος εργαστηριακός επανέλεγχος όλου του προσωπικού. Όλοι στο Τμήμα
Βιολογίας είμαστε έντρομοι. Ο βοηθός μου πετάγεται με το παραμικρό από
τον φόβο του.

Το ενδιαφέρον είναι πως οι προσπάθειές μας να μολύνουμε άλλες γήινες
μορφές ζωής με τον μικροοργανισμό -- ακόμα και έξυπνα σπονδυλωτά όπως τα
δελφίνια και οι ελέφαντες -- απέτυχαν πλήρως. Φαίνεται πως έχει
δημιουργηθεί με μοναδικό σκοπό τη μόλυνση του ανθρωπίνου είδους.

Βαφτίσαμε τον μικροοργανισμό 'Εξωγήινο Μολυσματικό Ιο' ή αλλιώς ΕΜΙ.
Βέβαια, το όνομα είναι λανθασμένο σε σχέση με τη μικροβιολογική
ορολογία: ο ΕΜΙ είναι ένας πολύπλοκος πολυκύτταρος οργανισμός, πολύ
μεγαλύτερος από οποιονδήποτε ιό της Γης, όμως δρα και αναπαράγεται
ακριβώς όπως ένας ιός.

Στην πράξη, αυτό που αντιμετωπίζουμε είναι ένα βιολογικό όπλο ασύγκριτης
κλίμακας. Αντί να σκοτώνει τα θύματά του, παίρνει τον έλεγχό τους χωρίς
καμία δυνατότητα αντίστασης και -- μέχρι στιγμής -- καμία διαθέσιμη
θεραπεία ή άμυνα. Ακόμα και ο πλέον ταπεινός και άκακος πολίτηε μπορεί
να μολυνθεί και, μέσω της στιγμιαία διαθέσιμης εμπειρίας τηε
κατανεμμημένης εξωγήινης νοημοσύνης, να γίνει ένας αποτελεσματικός
μαχητής των εξωγήινων ενώ ταυτόχρονα μειώνεται το ανθρώπινο δυναμικό
μας. Όταν οι εξωγήινοι εξοπλίζουν τους υπηρέτες τους με εξελιγμένα όπλα,
τότε είναι που αντιμετωπίζουμε τον πραγματικό τρόμο.

Δεν θα μπορούσα να φανταστώ ένα πιο εφιαλτικό σενάριο για εμάς. Οι
στρατιώτες μας αναμφίβολα τα αντιμετωπίζουν ολοένα και περισσότερους
ανθρώπινους αντιπάλους κατά τη διάρκεια των εξωγήινων επιθέσεων στη Γη.
Ισως ακόμα να συναντήσουμε ανθρώπινα πληρώματα στα εξωγήινα UFO.
Πρόκειται για τρέλα.

Κύριε Διοικητά, πρέπει να αναπτύξουμε ένα εμβόλιο απέναντι στον ΕΜΙ το
συντομότερο δυνατόν.Ο κίνδυνος να μολυνθούν οι στρατιώτες και το
προσωπικό περισυλλογής στο πεδίο της μάχης είναι πολύ μεγάλος για να τον
αγνοήσουμε έστω και μια στιγμή, πόσο μάλον το ενδεχόμενο να υποκύψει
ολόκληρος ο πληθυσμός μας σε αυτή τη φρικαλεότητα. Επομένως, ζητώ την
άδειά σας να ξεκινήσω άμεσα εργασίες για την ανάπτυξη ενός εμβολίου. Σας
παρακαλώ, σας ικετεύω να απαντήσετε όσο πιο σύντομα μπορείτε.

Με σεβασμό,

Δρ. Connor

# Research Tree Data

**(This information for reference only; do not translate or include
in-game.)**

*`Prerequisites:`*
` Player attacked by humans`

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")