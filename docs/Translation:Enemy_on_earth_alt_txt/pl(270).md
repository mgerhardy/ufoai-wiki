__TOC__

# Hasło UFOpedii

## Propozycja

*DO:*' Dowódca Bazy, PHALANX, Dowództwo Operacji Atlantyckich.

*OD:*' Dr Connor, JBR: Dział Biotechnologii, PHALANX, Dowództwo Operacji
Atlantyckich.

*DATA:*' %02i %s %i

**TEMAT:** Propozycja: Wróg na Ziemi

Dowódco.

Mój zespół i ja, podobnie z pewnością jak i Pan, jesteśmy głęboko
zaniepokojeni ostatnimi raportami o wrogości ludzi wobec personelu
PHALANX. Wszyscy widzieliśmy zapisy filmowe z pola bitwy. Nie ma
wątpliwości, że atakujący byli tak samo ludźmi, jak Pan i ja. Jasnym
jest również, że używali oni Obcej broni i wyposażenia – niektórych z
nich PHALANX jak dotąd nie widział.

Pojawiają się niepokojące pytania. Najpierw jednak musimy przeanalizować
znane nam fakty.

Czy Obcy mają aktywnych popleczników na Ziemi? Tak.

Czy Obcy zaopatrują ludzkich współpracowników? Najprawdopodobniej tak –
jest to jedyne rozsądne wyjaśnienie posiadania przez tych ludzi
zaawansowanego wyposażenia Obcych.

Czy ci ludzie są zagrożeniem? Zdecydowanie tak. Prawdopodobnie nawet
większym niż sami Obcy.

Musimy zastanowić się nad tym, co powoduje takie zachowanie tych ludzi.
Gdybyśmy mogli znaleźć najpowszechniejsze przypadki Obcej infiltracji,
nasz Wydział Informacji powinien być w stanie opracować znacznie
efektywniejszą strategię propagandy, co spowodowałoby wzrost
zainteresowania projektem, jak również zmniejszyłoby wskaźnik Obcej
Infiltracji na Naszym globie. Dział Biotechnologii również chciałby brać
w tym udział: gdybyśmy tylko mogli przebadać przynajmniej jednego
ludzkiego więźnia w celu wykonania pełnego badania. Jeśli Obcy poza
trenowaniem i zaopatrywaniem tych ludzi zmodyfikowali ich ciała,
chcielibyśmy o tym wiedzieć.

Dyrektor Wong (Dział Informacji) donosi, że jeśli będziemy za długo
zwlekać z wdrażaniem nowej strategii informacyjnej, możemy wkrótce
stanąć w obliczu niedostatku rekrutów i zwiększonego oporu ze względu na
wzrost liczby sympatyków Obcych. Zgadzam się z nim. Musimy trzymać tę
planetę razem, jeśli chcemy mieć szanse w walce z zagrożeniem ze strony
Obcych.

Z poważaniem,

Dr Connor

------------------------------------------------------------------------

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Re: Propozycja: Wróg na Ziemi

Dowódco.

Musi Pan to przeczytać jak najszybciej. Za Twoim pozwoleniem
przeprowadziliśmy autopsje i zrobiliśmy co w naszej mocy, aby przebadać
żywych więźniów pojmanych podczas akcji przeciwko sympatykom Obcych.
Rezultaty są alarmujące.

Czy pamięta Pan raport, który wysłałem o pierwszym żywym pojmanym przez
nas Obcym? Jak Pan zapewne pamięta, stracił on całą swoją inteligencję i
przestał reagować bez towarzyszy, którzy wsparliby umysł roju. Niech się
pan przygotuje, Dowódco: ludzcy więźniowie w naszej jednostce
kontaminacyjnej wykazują te same symptomy. Dokładna analiza krwi
wykazała obecność wirusa XVI.

Nowy mikrob różni się nieznacznie od tego, którego znamy, i oznaczyliśmy
go jako „XVI-H”. Wydaje się, że został on celowo zaprojektowany do
infekowania ludzi umysłem roju Obcych. Łamie on ludzką psychikę i
zdolność do samodzielnego myślenia z ukierunkowaniem na myślenie grupowe
bez względu na to, czy taka grupa jest, czy nie. Niestety nie rozumiemy
procesu, w jaki to się dzieje. Obiekty badań prezentują całą
różnorodność ludzkiej rasy; nie wydaje się, aby były preferowane
jednostki o określonym IQ bądź warunkach fizycznych. Zarażenie wirusem
następuje po jego wstrzyknięciu do krwiobiegu ofiary. Metoda jest
przemyślana i bezwzględna. Nawet niewielka dawka jest w stanie zarazić
człowieka.

Nasi agenci operacyjni, dzięki Bogu, pozostają czyści. Niech Pan tylko
pomyśli co by było, gdybyśmy weszli do strefy walki z żołnierzami
zdolnymi do zwrócenia się przeciwko kolegom z drużyny w każdej chwili!
Obawiam się jednak, że mieliśmy jedno pozytywne trafienie. To dr
Eisenhower, Nasz Dyrektor Administracyjny. Od ubiegłego tygodnia jest w
podróży w związku ze sprawami UN, ale sprawdziliśmy starszą próbkę jego
krwi. Nie wiemy kiedy ani jak został zarażony. Nie wiemy nawet, czy
dołączył do PHALANX z honorowymi intencjami, ale jasnym jest, iż od
jakiegoś czasu działał jako szpieg. Niestety, nie możemy go znaleźć w
żadnej lokalizacji, w której - wg planów - miał być. Ochrona Wewnętrzna
przejęła jego stanowisko pracy i jest w trakcie kontrolowania
informacji.

Sprawy są trochę nerwowe w tej chwili. Infekcja dr Eisenhowera wskazuje,
że inni członkowie umysłu roju – ludzcy bądź Obcy - byli wystarczająco
blisko, aby pozwolić mu działać na poziomie ludzkiej inteligencji. Mógł
się połączyć z obiektami w jednostce Kontaminacyjnej, bliskiej celi
Obcych, bądź nawet innymi szpiegami wewnątrz bazy. W tej chwili nie
wiemy tego. Procedury kwarantanny zostały zaostrzone do maksimum i
przeprowadzamy kolejną serię testów na całym personelu. Wszyscy w Dziale
Biotechnologii są wystraszeni. Mój asystent wciąż ogląda się za siebie.

Dowódco, musimy wynaleźć szczepionkę na XVI-H tak szybko, jak to tylko
możliwe. Niebezpieczeństwo zainfekowania naszych żołnierzy i techników
odzyskujących sprzęt z pola bitwy jest zbyt duże, aby je zignorować
choćby na chwilę. Dlatego też zwracam się z prośbą o zgodę na
rozpoczęcie prac nad szczepionką natychmiast. Proszę odpowiedzieć
możliwie najszybciej – to sprawa wielkiej wagi.

Z poważaniem,

Dr Connor