__TOC__

# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** UFO - Koruptor

Dowódco.

Udało nam się odzyskać z pola bitwy nowy typ UFO, który czeka teraz w
hangarze na rozmontowanie. Jest to jeden z największych statków, jakie
do tej pory widzieliśmy, ale względnie lekkie uzbrojenie wskazuje, że
nie jest to statek bojowy. Wstępne oględziny jego wnętrza dały nam tylko
ogólny pogląd na jego przeznaczenie.

Sporą część jego wyposażenia już widzieliśmy wcześniej, jak kontenery do
przechowywania żywej i martwej biomasy, ale poza nimi jest też dużo
elementów, których cel jest nieznany. Tajemnicze alkowy z wyposażeniem
hydraulicznym prowadzącym do zbiorników wypełnionych ludzką krwią, z
dziwnymi kontrolerami, jakich nie widzieliśmy nigdy wcześniej. Są też
zestawy mechanicznych ramion zakończonych strzykawkami, jak w jakimś
centrum masowych szczepień. A to tylko wierzchołek góry lodowej. Samo
przebywanie w środku wywołuje poczucie czegoś wrogiego wszelkiemu
ludzkiemu życiu.

Myślę, że powinniśmy natychmiast przeprowadzić poważne badanie tego UFO.
Coś jest z nim nie tak i nie zasnę, dopóki nie dowiem się co to jest.

--mjr Paul Navarre

------------------------------------------------------------------------

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Re: UFO - Koruptor

Dowódco.

Przedstawiam raport z badań nad nowym UFO, które znaleźliśmy.

Pojazd ten jest prawdziwym koszmarem Obcej medycyny. Walka powietrzna to
jego drugorzędna rola. Głównym zadaniem, bez cienia wątpliwości, jest
lądowanie na powierzchni Ziemi i przeprowadzanie obrzydliwych
doświadczeń na ludziach.

Podczas gdy poprzednio odnalezione wyposażenie Obcych służyło głównie do
zbierania ludzkiej biomasy, wnętrze „Koruptora” – a zwłaszcza ogromne
bloki do transfuzji krwi – jest nastawione na modyfikowanie żywych
obiektów ludzkich. Alkowy, o których wspomniałem, są nadal dla nas
tajemnicą, ale z doświadczenia przypuszczam, że są wykorzystywane do
przechowywania ciężkich robotów Obcych bądź pojazdów wyposażonych w
gąsienice. Pomieszczenia te posiadają u góry ciężkie, opuszczane uprzęże
do przytrzymywania robotów. Są wyposażone również w mechanizm do
zrzucania w trakcie lotu.

Ciężko spekulować, co właściwie dzieje się w środku UFO z pojmanymi
cywilami. Zdecydowanie ma to coś wspólnego ze zbieraniem przez Obcych
ludzkiej biomasy, ale posiadają już oni statek przeznaczony do tego celu
i nie można o nim powiedzieć że jest przestarzały. Przypuszczamy, że
obecność „Koruptora” reprezentuje pewną zmianę zachowań Obcych na Ziemi.
Dopóki w pełni nie zrozumiemy co się dzieje, musimy być przygotowani na
największe zagrożenie, z jakim do tej pory ludzkość miała do czynienia.

Osiągi „Koruptora” w powietrzu są względnie słabe: jest on wolny i
ociężały w porównaniu z innymi UFO. Jednak z tego, co udało nam się
zaobserwować, jego działaniom zawsze towarzyszy silna eskorta i po
wylądowaniu stanowi poważne zagrożenie ze względu na liczną załogę i
ciężką broń pokładową. W przeciwieństwie do pozostałych napotkanych UFO,
„Koruptor” został zaprojektowany do transportu dużej liczby żołnierzy.

Boleśnie oczywistym jest, że musimy zestrzelić każdy zauważony statek
tego typu. W przeciwnym razie doprowadzimy do rzezi niewinnych ludzi,
prawdopodobnie nawet większej niż w Bombaju czy Bonn.

Nie możemy do tego dopuścić, bez względu na koszty.

--mjr Paul Navarre

## Linki

[300px](image:Ufo_corrupter.jpg "wikilink")

Zobacz również [Vehicles & UFOs](Vehicles_&_UFOs "wikilink")