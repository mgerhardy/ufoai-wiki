# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** UFO -- Διαφθορέας

Κύριε Διοικητά, περισυλλέξαμε ένα νέο τύπο UFO, το οποίο βρίσκεται στο
υπόστεγό μας και αναμένει αποσυναρμολόγη. Πρόκειται για ένα από τα
μεγαλύτερα UFO που έχουμε παρατηρήσει μέχρι τώρα, όμως ο σχετικά ελαφρύς
οπλισμός του υποδεικνύει ότι δεν πρόκειται για πολεμικό σκάφος. Η
προκαταρκτική μας περιήγηση στο εσωτερικό μας έδωσε ενδιαφέροντα
στοιχεία για τον σκοπό κατασκευής του.

Μεγάλο μέρος του εξοπλισμού, όπως δοχεία αποθήκευσης ζωντανής και νεκρής
βιομάζας, το έχουμε ξανασυναντήσει, όμως άλλα αντικείμενα μας αφήσαν
πραγματικά απορημένους. Υπάρχουν περίεργες εσοχές με σωλήνες και
βαλβίδες που οδηγούν σε δεξαμενές γεμάτες ανθρώπινο αίμα και με
χειριστήρια τελείως διαφορετικά από ό,τι έχουμε συναντήσει μέχρι τώρα.
Επίσης, βρήκαμε μηχανισμούς με πληθώρα ρομποτικών βραχιόνων που
καταλήγουν σε εξωγήινες σύριγγες, κάτι σαν κέντρο μαζικού εμβολιασμού --
και υπάρχουν και άλλα που δεν μπορούμε καν να τα περιγράψουμε. Με το που
μπαίνει κάποιος σε αυτο΄το UFO αισθάνεται ότι πρόκειται για κάτι εχθρικό
και απάνθρωπο.

Κύριε Διοικητά, πιστεύω πως πρέπει να το ερευνήσουμε άμεσα και σε βάθος.
Υπάρχει κάτι πολύ λάθος, πολύ κακό σε αυτό το σκάφος και δεν θα καταφέρω
να ηρεμήσω μέχρι να μάθω τι.

--Paul Navarre, Διευθυντής

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: UFO -- Διαφθορέας

Κύριε Διοικητά, η ομάδα μου και εγώ ολοκληρώσαμε ακόμα μία αναφορά UFO
για εσάς. Σας υποβάλλω μια περίληψη για να την ενημέρωσή σας.

Το συγκεκριμένο UFO, το οποίο βαφτίσαμε Διαφθορέα, είναι ένας εφιάλτης
εξωγήινης ιατρικής τεχνολογίας. Ελάχιστα μέρη του χρησιμεύουν για
εναέριες μάχες. Χωρίς ίχνος αμφιβολίας, ο κύριος σκοπός του είναι να
προσεδαφίζεται στη Γη και να εκτελέι τις φρικτές του επεμβάσεις σε
ανθρώπινα θύματα.

Ενώ ο εξοπλισμός των εξωγήινων που είχαμε συναντήσει μέχρι τώρα
χρησίμευε κυρίως στη συλλογή ανθρώπινης βιομάζας, το εσωτερικό του
Διαφθορέα -- ειδικά οι ογκώδεις τράπεζες μετάγγισης αίματος -- έχουν
σχεδιαστεί για την αιχμαλωσία και τροποποίηση ζωντανών ανθρώπων. Οι
εσοχές που ανέφερα στην πρότασή μου παραμένουν ακόμα μυστήριο, όμως τα
σημάδια φθοράς στο δάπεδο υποδεικνύουν ότι εκεί βρισκόταν κάποιο είδος
εξωγήινου ρομπότ ή μηχανισμός εξοπλισμένος με ερπύστριες. Από το ταβάνι
των εσοχών κατεβαίνουν εξαρτύσεις για την πρόσδεσή των ρομποτ κατά τη
διάρκεια της πτήσης, ενώ οι εσοχές φαίνεται ότι διαθέτουν και
μηχανισμούς εκτόξευσης εν πτήσει των περιεχομένων.

Δυσκολευόμαστε να υποθέσουμε τι ακριβώς γίνεται με τους αιχμάλωτους
πολίτες μέσα σε αυτά τα UFO. Προφανώς σχετίζεται με την συλλογή
ανθρώπινης βιομάζας, όμως για αυτό το σκοπό ήδη διαθέτουν άλλα σκάφη τα
οποία εξακολοθούν να είναι χρήσιμα. Αντίθετα, υποπτευόμαστε ότι ο
Διαφθορέας αντιπροσωπεύει μια σημαντική αναθεώρηση των εξωγήινων
δραστηριοτήτων στη Γη. Κάτι έχει αλλάξει. Μέχρι να κατανοήσουμε πλήρως
τι συμβαίνει, πρέπει να προετοιμαστούμε για κάτι που μπορεί να είναι η
μεγαλύτερη μέχρι τώρα απειλή στον παγκόσμιο πληθυσμό.

Στον αέρα, η απόδοση του Διαφθορέα είναι αρκετά κακή, καθώς είναι αργό
και δυσκίνητο σε σύγκριση με άλλα UFO, όμως έχουμε παρατηρήσει ότι
συνήθως έχει μεγάλη συνοδεία, ενώ αποτελεί σημαντική απειλή στο έδαφος
λόγω του μεγάλου πληρώματος και του βαρέως οπλισμού που μεταφέρει. Ο
Διαφθορέας έχει φτιαχτεί με σκοπό να μεταφέρει μεγάλες δυνάμεις
εξωγήινων στην επιφάνεια της Γης για επιθέσεις εναντίον πολιτών,
περισσότερο από οποιοδήποτε άλλο σκάφος τους μέχρι τώρα.

Κύριε Διοικητά, είναι οδυνηρά προφανές ότι πρέπει να καταρρίπτουμε αυτά
τα σκάφη όπου και όποτε τα συναντούμε. Αν δεν το κάνουμε, το αποτέλεσμα
θα είναι μαζικές σφαγές αθώων πολιτών και πιθανόν σκηνές χειρότερες απο
εκέινες του Μουμπάι και της Βόννης

Πρέπει να αποτρέψουμε πάση θυσία κάτι τέτοιο.

--Paul Navarre, Διευθυντής

Εκτίμηση Χαρακτηριστικών Διαφθορέα:

*Μέγεθος:* Μέτριο (12μ x 16μ x 5μ)

*Μέση Ταχύτητα:* +/- 2,000 χλμ/ώρα

*Μέγιστη Ταχύτητα:* +/- 4,000 χλμ/ώρα

*Μέγιστο Πληρώμα:* 30

*Οπλικά Συστήματα:* Ουδέν

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Corrupter UFO`
` `[`UFO Theory`](Research/UFO_Theory "wikilink")

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")