## Technikai specifikáció: HPGL gránátvető

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

2047-es piacra bocsátása óta a brazil gyártmányú RA6 az évek során
számos fejlesztésen ment keresztül, ezzel végig kategóriája élmezőnyében
maradt. Kitűnő megbízhatósága, kis súlya miatt a legszélesebb körben
használt gyalogsági gránátvető napjainkban. A kompatibilis, népszerű, 25
mm kaliberű töltetekből meggyőző választék áll rendelkezésre.

Az RA6 maximum 6 gránátot tárol, amiket egyszerű forgótárba kell
tölteni. A forgótár eleje nyitható, itt lehet új tölteteket behelyezni.
A gránátok egyenkénti betöltése fájdalmasan lassú procedúra, de még
mindig ez a legjobb módszer. Léteznek 25 mm-es gyorstöltők, működnek is
az RA6-tal, de elég nagyok és nehéz cipelni őket.

Két tüzelési üzemmódja van a fegyvernek: időzített, amikor a gránátok
meghatározott késleltetéssel robbannak, miután elhagyták a csövet és
airburst, amikor a gránátok meghatározott távolság megtétele után, a
levegőben robbannak. Az RA6-os legfeljebb egy lövést képes leadni
másodpercenként, félautomata üzemmódban. Sorozatlövő módban viszont
gyors ütemben tölt csőre gránátokat, amit hármas sorozatban lő ki,
ezáltal egész területeket tarolhat le.

Az RA szabványos lőszere 25 mm-es HIT (High Impulse Thermobaric -
nagynyomású thermobarikus) gránát, ami egyfajta aeroszolbomba, vagyis a
levegő oxigénjével robbantja be magát, a robbanóanyagba kevert oxidáló
anyag helyett. A thermobarikus fegyverek sokkalta nagyobb rombolóerőt
képesek kifejteni, mint ami azonos tömegű, hagyományos robbanóanyagokkal
lehetséges. A hagyományos bombák repeszei helyett a fegyver megsemmisítő
hatását a robbanás energiája, a légnyomás és a hő adja.

Ez az egyik legsokoldalúbb és leghatásosabb fegyver készletünkben. Bár
nem akkora erejű, mint a rakétavető, de támogató fegyverként és
hordozható gyalogsági lövegként megbízhatóan teljesít.

A PHALANX számára a gránátvetőt HPGL néven vettük jegyzékbe.

### Alkalmazási javaslat

A HPGL a csatatér taktikusainak valóra vált álma. Lőtávolsága,
rombolóereje kiváló, egy lövéssel több, csoportban lévő célpontot is
támad és gyújtógránátokkal még olyan különleges feladatokra is
alkalmazható, mint a területlezárás. A fegyver zárt térben és nagy,
nyílt terepen egyaránt hatékony, de használata eltérő taktikát igényel.

Az airburst üzemmód használata nyílt terepen előnyös: némi
hatótávcsökkenésért cserébe a gránátok nem fognak pattogni, de ennek
megvan a maga előnye. A pattogás komolyan ronthatja a pontosságot. Ha a
gránát egyenetlen talajon landol, az ellenség elszaladhat vagy fedezékbe
vonulhat a robbannás előtt. Az airburst (vagyis levegőben robbanó)
gránátokat a kezelő pontosan oda lőheti, ahova akarja. Hacsak a
detonátor nem hibásodik meg katasztrofálisan, a HPGL-ből kilőtt minden
airburst gránát a kiszemelt helyen robban, mechanikai hiba szinte
kizárva.

Zárt térben az időzített gránátok visszaverődhetnek a falakról, sarkok
mögé is bepattanhatnak, így a fegyver olyan veszélyes és kellemetlen
helyeket is elérhet, amit mással csak bajosan célozhatók be. Ez az
taktika viszont gondos eljárást igényel, nehogy a kezelő saját maga vagy
baráti egységek legyenek a robbanás hatókörében. Egy ilyen balsikerű
akció után a kezelő nem lenne túl népszerű a csapat maradéka körében. A
pattogó gránátok a közelben lévő civilekre is komoly veszélyt
jelenthetnek. Nagyon nem ajánlom a gránátvető használatát olyan
helyzetekben, ahol civilek is a járulékos károk áldozatai lehetnek

Közelharci vészhelyzetben -- például ha a kezelőnek nincs oldalfegyvere
-- a gránátvető különleges, a sörét lőszerhez hasonló, 25 mm-es
flechette lőszerrel is megtölthető. Ez a lőszer a sörétes puskalőszernél
kevésbé pusztító, mivel a torkolati energiája kisebb, de közelről még
mindig halálos. Ráadásul a robbanó gránátokkal ellentétben nem jelent
veszélyt a kezelőre.

### Megjegyzés

A mesterlövész puska és a rakétavető mellett ez a fegyver egyike azon
keveseknek az emberek alapfegyverei közül, ami hatásos az idegen robotok
ellen.

------------------------------------------------------------------------

### Damage Type

- [blast](Damage/blast "wikilink")
- others

### Skill

- [explosive](Skills/explosive "wikilink")

## Links

- [25mm HIT Grenades](Equipment/Ammunition/25mm_HIT_Grenades "wikilink")
- [25mm IC Grenades](Equipment/Ammunition/25mm_IC_Grenades "wikilink")
- [25mm Flechette
  Grenades](Equipment/Ammunition/25mm_Flechette_Grenades "wikilink")

[Category:General](Category:General "wikilink")
[Category:Weapons](Category:Weapons "wikilink")