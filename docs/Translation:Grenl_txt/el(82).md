## Τεχνικές Προδιαγραφές: Εκτοξευτής Βομβίδων

**ΕΠΙΠΕΔΟ ΑΠΟΡΡΗΤΟΥ ΚΙΤΡΙΝΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Δ'

Αρχειοθέτηση: 20 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

Η επίθεση των εξωγήινων στο Μουμπάι υπέδειξε με οδυνηρό τρόπο την
κατάστασή στην οποία βρισκόμαστε. Η τεχνολογία των εξωγήινων είναι πολύ
πιο εξελιγμένη από τη δική μας. Η πλήρης αδυναμία των στρατευμάτων της
Κοινοπολιτείας να κάμψουν στο ελάχιστο την επίθεση στο Μουμπάι απεκάλυψε
σημαντικές ελλείψεις στην υπάρχουσα στρατιωτική εκπαίδευση και τον
εξοπλισμό. Η θυσία τριών ταγμάτων κατάφερε απλά να ανακόψει την πορεία
των εξωγήινων χωρίς να τους επιφέρει ιδιαίτερες απώλειες. Εμείς, ως
PHALANX, πρέπει να υπερβούμε τις εναντίον μας πιθανότητες και
προκειμένου να το καταφέρουμε αυτό θα χρειαστούμε ότι καλύτερο μπορεί να
μας προσφέρει η ανθρώπινη τεχνολογία.

Το Πρόγραμμα Εξκάλιμπερ δημιουργήθηκε με στόχο την ανεύρεση των πιο
αποτελεσματικών όπλων στη Γη με βάση τις προδιαγραφές κατασκευής, το
ιστορικό χρήσης τους αλλά και την καταγεγραμμένη αποτελεσματικότητά τους
ενάντια στους εξωγήινους.

Ο Βραζιλιάνικος εκτοξευτής βομβίδων RA6 πρωτοεμφανίστηκε στην αγορά το
2047 και από τότε έχει δεχτεί πολλαπλές αναβαθμίσεις που τον καθιστούν
άριστη επιλογή για την κατηγορία του. Πρόκειται για τον πιο διαδεδομένο
φορητό εκτοξευτή βομβίδων, λόγω της υψηλής αξιοπιστίας και ελαφριάς
κατασκευής του. Είναι συμβατός με μια μια εντυπωσιακή ποικιλία φυσιγγίων
του δημοφιλούς διαμετρήματος των 25 χιλιοστών.

Το RA6 μπορεί να μεταφέρει έως 9 βομβίδες, οι οποίες εισάγονται μία-μία
σε έναν απλό περιστρεφόμενο κύλινδρο. Ο κύλινδρος είναι συνδεδεμένος στο
μπροστινό μέρος του όπλου και ανοίγει για να επιτρέψει τη γέμισή του. Η
εισαγωγή κάθε βομβίδας ξεχωριστά στον κύλινδρο είναι αργή και
βασανιστική διαδικασία, αλλά συνήθως είναι ο καλύτερος τρόπος: οι
διάφοροι ταχυγεμιστήρες 25χιλ που λειτουργούν με το RA6 είναι υπερβολικά
ογκώδη και βαριά εξαρτήματα.

Το όπλο έχει δύο είδη βολής: την χρονομετρημένη, κατά την οποία οι
βομβίδες εκρήγνυνται μετά από προκαθορισμένο χρονικό διάστημα, και την
εναέρια έκρηξη, στην οποία οι βομβίδες εκρήγνυνται εν πτήση μόλις
διανύσουν συγκεκριμένη απόσταση. Ο μέγιστος ρυθμός βολής του RA6 σε
ημιαυτόματη λειτουργία είναι μία βολή ανά δευτερόλεπτο, ενώ σε
λειτουργία κατά ριπάς αδειάζει ταχύτατα όλο τον κύλινδρο, εκοξεύοντας
γρήγορες ριπές τριών βομβίδων ικανές να ισοπεδώσουν την ευρεία περιοχή
του στόχου.

Το συνήθες πυρομαχικό για το RA6 είναι η βομβίδα 25 χιλιοστών ΘΗΙ
(Θερμαβαρικό Υψηλής Ισχύος) η οποία, ως "εκρηκτικό καυσίμου-αέρος",
χρησιμοποιεί το οξυγόνο της ατμόσφαιρας για να προκαλέσει την έκρηξη
αντί να μεταφέρει κάποιο άλλο οξειδωτικό μέσο. Κατ' αυτόν τον τρόπο, τα
θερμοβαρικά όπλα παράγουν πολύ ισχυρότερες εκρήξεις από ό,τι είναι
δυνατόν με χρήση συμβατικών εκρηκτικών ιδίου μεγέθους. Η φονικότητα των
βομβίδων ΘΗΙ βασίζεται στην εκρηκτική τους ενέργεια, το ωστικό κύμα και
τη θερμότητα που προκαλούν και όχι τόσο στην εκτόξευση θραυσμάτων όπως
συμβαίνει με τα συμβατικά εκρηκτικά.

Πρόκειται για ένα από τα πιο ευπροσάρμοστα και αποτελεσματικά όπλα στη
διάθεσή μας. Παρόλο που δεν είναι τόσο ισχυρό όσο ο εκτοξευτής ρουκετών,
παραμένει ένα αξιόπιστο όπλο υποστήριξης και βαρύς οπλισμός πεζικού.

Για τη χρήση του από την PHALANX, δώσαμε στον εκτοξευτή βομβίδων τον
κωδικό HPGL.

### Προτεινόμενο Δόγμα Χρήσης

Ο HPGL είναι το όνειρο κάθε ειδικού τακτικής. Συνδυάζει εξαιρετική
καταστρεπτική ικανότητα και βεληνεκές, είναι ικανός να χτυπήσει
πολλαπλούς στόχους με μία βολή και μπορεί επίσης να χρησιμοποιηθεί για
ειδικές επιχειρήσεις, όπως απαγόρευση πεδίου με εμπρηστικές βομβίδες.
Μπορεί να είναι το ίδιο αποτελεσματικό σε κλειστούς όσο και σε ανοιχτούς
χώρους: απλά χρειάζεται διαφορετική τακτική.

Οι βολές εναέριας έκρηξης είναι καλύτερες για χρήση σε ανοικτό πεδίο.
Παρόλο που θυσιάζει πρακτικό βεληνεκές λόγω απουσίας του παράγοντα
αναπήδησης, έχει ιδιαίτερα πλεονεκτήματα. Η αναπήδηση της βομβίδας
μπορεί να μειώσει σημαντικά την ευστοχία σε περίπτωση που η βομβίδα
πέσει σε ανώμαλο έδαφος και μπορεί να δώσει στον αντίπαλο την ευκαιρία
να βρει κάλυψη εγκαίρως. Η έκρηξη στον αέρα επιτρέπει στο χρήστη να
επιλέξει ακριβώς το σημείο που η βομβίδα θα φτάσει. Με εξαίρεση την
περίπτωση σοβαρής δυσλειτουργίας του πυροδοτικού μηχανισμού, κάθε
βομβίδα που ρίχνεται για εναέρια έκρηξη από τον εκτοξευτή βομβίδων θα
εκραγεί στο απαιτούμενο σημείο.

Σε κλειστές περιοχές, οι χρονομετρημένες βομβίδες μπορούν να αναπηδήσουν
σε τοίχους και να παρακάμψουν γωνίες για να φτάσουν σε επικίνδυνες ή
δυσπρόσιτες περιοχές που άλλα όπλα θα είχαν δυσκολία να στοχεύσουν.
Παρόλα αυτά απαιτείται ιδιαίτερη προσοχή ώστε να μην βρεθούν εντός της
ζώνης έκρηξης ο χρήστης ή άλλες φίλιες μονάδες, καθώς αυτό δε θα
εκτιμηθεί ιδιαίτερα από τους επιζώντες της ομάδος. Εξαιτίας του
παράγοντα αναπήδησης των χρονομετρημένων βομβίδων, η χρήση του μπορεί να
ριψοκινδυνεύσει κοντινούς πολίτες. Κατά συνέπεια η χρήση τους θα πρέπει
να αποφεύγεται σε περιπτώσεις που υπάρχει πιθανότητα να προκαλέσουν
παράπλευρες απώλειες αμάχων.

Σε περιπτώσεις εκτάκτου ανάγκης σε κοντινή απόσταση -- για παράδειγμα αν
ο χρήστης δε διαθέτει δευτερεύον όπλο -- ο εκτοξευτής μπορεί να γεμίσει
με ειδικά βλήματα των 25 χιλιοστών κατά προσωπικού, παρόμοια με αυτά που
χρησιμοποιούνται στις καραμπίνες. Αυτά έχουν μικρότερη διατρητική
ικανότητα από τα αντίστοιχα των καραμπινών, λόγω μικρότερης αρχικής
ταχύτητας, αλλά εξακολουθούν να είναι θανάσιμα σε περιορισμένες
αποστάσεις ενώ, σε αντίθεση με τις εκρηκτικές βομβίδες, δεν αποτελούν
κίνδυνο για το χρήστη.

### Πρόσθετα

Μαζί με το τουφέκι ελεύθερου σκοπευτή και τον εκτοξευτή ρουκετών, αυτό
είναι από τα λίγα συμβατικά ανθρώπινα όπλα που είναι πλήρως
αποτελεσματικά ενάντια στα ρομπότ των εξωγήινων.

------------------------------------------------------------------------

### Damage Type

- [blast](Damage/blast "wikilink")
- others

### Skill

- [explosive](Skills/explosive "wikilink")

## Links

- [25mm HIT Grenades](Equipment/Ammunition/25mm_HIT_Grenades "wikilink")
- [25mm IC Grenades](Equipment/Ammunition/25mm_IC_Grenades "wikilink")
- [25mm Flechette
  Grenades](Equipment/Ammunition/25mm_Flechette_Grenades "wikilink")

[Category:General](Category:General "wikilink")
[Category:Weapons](Category:Weapons "wikilink")