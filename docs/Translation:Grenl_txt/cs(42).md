## Technické specifikace: Granátomet HPGL

**STUPEŇ UTAJENÍ: ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Brazilský RA6 uvedený poprvé na trh roku 2047 v průběhu let prošel
četnými vylepšeními, které mu zachovaly čelní postavení ve své třídě. Je
to nejrozšířenější pěchotní granátomet používaný v současnosti díky
excelentní spolehlivosti a nízké hmotnosti. Má působivý výběr
použitelných druhů munice v oblíbené ráži 25 mm.

RA6 obsahuje 9 granátů umístěných v jednoduchém otočném bubnu. Buben je
odklopný dopředu, což umožňuje jeho opakované nabití. Nabíjení
jednotlivých granátů může být pomalý a bolestný proces, nicméně je to
často nejlepší způsob. Existují sice 25mm rychlonabíječe, které jsou
použitelné v RA6, ty jsou ale objemné a těžko přenosné.

Zbraň má dva režimy palby; časovaný výstřel, který odpálí granáty v
nastaveném čase po opuštění hlavně a vzdušný výbuch, který způsobí
explozi granátů ve vzduchu poté, co urazí určenou vzdálenost. RA6 může
střílet rychlostí jedné rány za sekundu při poloautomatické střelbě nebo
v automatickém režimu třírannými dávkami, které mohou zničit celé
plochy.

Standardní munice pro RA6 je 25mm termobarický granát (palivo-vzduchová
munice), který využívá atmosférického kyslíku k vyvolání exploze namísto
neseného okysličovadla. Termobarické zbraně vytvářejí mnohem silnější
explozivní účinky, než tradiční výbušniny stejné velikosti. Spoléhají na
explozivní sílu, rázovou vlnu a vysoký žár pro jejich smrtící účinky
raději, než na tříštivý střepinový účinek u konvenčních výbušných
zbraní.

Toto je jedna z nejuniverzálnějších a nejefektivnějších zbraní na našem
soupise. Ačkoliv nemá takový výkon jako raketomet, je to spolehlivá
podpůrná zbraň a prostředek pěchotního dělostřelectva.

Pro použití u jednotky PHALANX obdržel tento granátomet označení HPGL.

### Taktická doporučení

HPGL je opravdovým taktikovým snem. Má excelentní ničivost a dostřel,
může zasáhnout několik sdružených cílů jedním výbuchem a může být využit
pro speciální úkoly se zápalnými granáty. Je účinný při nasazení v
uzavřených prostorech, stejně jako na otevřených velkých plochách;
nicméně s použitím odlišné taktiky.

Režim vzdušného výbuchu je doporučen k použití na otevřených plochách;
je obětován určitý dostřel kvůli odstranění odrazového momentu, ale to
má také výhodu. Odrazový moment může vážně zkazit přesnost, pokud granát
dopadne na nerovný povrch a může umožnit nepříteli útěk pryč nebo ukrytí
se před detonací. Palba vzušným výbuchem také dovoluje střelci umístit
jeho granáty přesně tam, kam chce. Pokud nedojde ke katastrofickému
selhání roznětky, jakýkoliv vzdušný výbuch odpálený z HPGL bude proveden
v zamýšleném bodě s malou šancí mechanické závady.

V uzavřených prostorech se mohou časované granáty odrážet od zdí, okolo
rohů a doletět na nebezpečná nebo nevhodná místa, s čímž mohou mít
ostatní zbraně problém. Nicméně je nutná opatrnost, aby při výstřelu
nezůstal operátor nebo nějaký vlastní voják v okruhu účinku výbuchu. To
by učinilo operátora velmi neoblíbeným u zbytku týmu. V důsledku
odrazového momentu časovaných granátů je rovněž velmi riskantní jejich
použití v blízkosti civilistů. Užití granátometu v situacích, kdy by se
civilisté mohli stát vedlejšími obětmi výbuchu je silně odstrašující.

Pro případ střelby na krátké vzdálenosti v nouzi - například pokud
operátor nemá záložní zbraň - může být granátomet nabit speciálními 25mm
flešetovými náboji, podobnými jako do brokovnice. Tyto mají menší ničivý
účinek než brokovnicové náboje díky jejich nižší úsťové rychlosti, ale
stále jsou smrtícími v uzavřených prostorech. Rovněž narozdíl od
výbušných granátů nepředstavují nebezpečí pro operátora při střelbě na
krátké vzdálenosti.

### Dodatky

Spolu s odstřelovačskými puškami a raketomety je toto jedna z mála
standardních lidských zbraní, které jsou plně účinné proti robotickým
cizákům.

------------------------------------------------------------------------

### Typ zranění

- [výbuch](Damage/blast "wikilink")

### Odbornost

- [výbušniny](Skills/explosive "wikilink")

### Odkazy

- [25mm výbušné
  granáty](Vybavení/Munice/25mm_výbušné_granáty "wikilink")
- [25mm zápalné
  granáty](Vybavení/Munice/25mm_zápalné_granáty "wikilink")
- [25mm flešetové
  granáty](Vybavení/Munice/25mm_flešetové_granáty "wikilink")
- [25mm plasmové
  granáty](Vybavení/Munice/25mm_plasmové_granáty "wikilink")

[Category:General](Category:General "wikilink")
[Category:Weapons](Category:Weapons "wikilink")