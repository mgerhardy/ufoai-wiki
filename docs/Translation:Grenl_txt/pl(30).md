## Specyfikacja techniczna: Granatnik ręczny

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowo tworzonych sił
PHALANX będzie zmiana tych statystyk na naszą korzyść; do tego potrzebne
będzie wszystko, co dzisiejsza ziemska technologia ma do zaoferowania.

Powołanie do życia programu "Excalibur" miało na celu wyselekcjonowanie
najlepszych na Ziemi broni oraz innych środków nowoczesnego pola walki.
Podstawowym kryterium wyboru było założenie najwyższej efektywności
bojowej podczas starcia z Obcymi.

Po raz pierwszy zaprezentowany w 2047 roku i ulepszany z upływem lat,
brazylijski granatnik RA6 do dziś nie doczekał się konkurencji w swojej
klasie. Jego mała waga, powszechnie znana niezawodność oraz szeroki
wybór typów amunicji kalibru 25mm czynią go najpopularniejszym ręcznym
granatnikiem na świecie.

Magazynek RA6 ma postać obrotowego cylindra, mieszczącego do 9 granatów.
Pomimo tego, że czas ich ręcznego załadunku jest dosyć długi,
automatyczne podajniki nie są zalecanym dodatkiem do wyposażenia, ze
względu na ich rozmiary i ciężar, niemal podwajający wagę samej broni.

Granatnik wyposażony jest w dwa tryby prowadzenia ognia: opóźniony, przy
użyciu którego granaty wybuchają po upływie pewnego czasu, oraz
pojedynczy - eksplozja następuje po przebyciu określonej odległości.
Szybkostrzelność granatnika wynosi jeden strzał na sekundę w trybie
pojedyńczym, natomiast w trybie półautomatycznym można używać szybkich
trójpociskowych serii, które mogą pokryć dość duży obszar.

Standardową amunicją granatnika RA6 są granaty typu HIT (od angielskiego
high impulse thermobaric) kalibru 25 mm, należące do klasy tzw. ładunków
termobarycznych, nie zawierających własnego utleniacza i używających
tlenu z powietrza. Niszczące działanie broni termobarycznych opiera się
przede wszystkim na wytworzeniu potężnej fali uderzeniowej o niezwykle
dużym ciśnieniu oraz wysokiej temperaturze, co odróżnia je od
konwencjonalnych ładunków wybuchowych (używających własnego utleniacza i
rażących odłamkami). Jest to jedna z najbardziej uniwersalnych i
efektywnych broni w naszym wyposażeniu. Znakomita jako broń
bezpośredniego wsparcia piechoty. W specyfikacji wewnętrznej PHALANX
przy opisywaniu granatnika RA6 używamy oznaczenia HPGL.

### Sugerowana Doktryna Postępowania

Ręczny granatnik HPGL jest bronią prawdziwie uniwersalną, dzięki czemu
znakomicie sprawdza się w różnorakich zastosowaniach taktycznych.
Przyzwoity zasięg, dwa tryby prowadzenia ognia (pozwalające na
zróżnicowanie jego siły) sprawiają, że jest to broń niezwykle skuteczna
tak w walce w terenie z przeszkodami, jak i na otwartej przestrzeni. (W
tym drugim przypadku sprawdza się szczególnie automatyczny tryb
prowadzenia ognia).

Kolejną wartą podkreślenia możliwością zastosowania granatnika HPGL jest
wykorzystanie „efektu odbicia” wystrzeliwanych granatów od przeszkód
terenowych podczas walki w terenie zabudowanym, wymaga to jednak od
obsługujących granatnik żołnierzy dużej zręczności i zdolności
przewidywania.

Nigdy nie należy używać granatnika, jeśli zachodzi niewielkie nawet
ryzyko poszkodowania cywili bądź kolegów, którzy mogą znaleźć się w
strefie rażenia.

Jeśli sytuacja będzie tego wymagać, granatnik może być załadowany
amunicją do walki na krótki dystans, tzw. granatami fleszetkowymi.
Pomimo niewielkiego podobieństwa do amunicji wykorzystywanej w
strzelbie, często używanej podczas tego rodzaju starć, ze względu na
niższą prędkość wylotową fleszetki są nieco mniej groźne, niż ładunki
strzelby. Ich zastosowanie pozostaje jednak wciąż dużo lepszym
rozwiązaniem, niż użycie standardowych granatów.

### Dodatki

Obok karabinów snajperskich i ręcznej wyrzutni rakiet, granatnik HPGL
jest jedną z najskuteczniejszych broni w walce z bojowymi robotami
Obcych.

------------------------------------------------------------------------

### Rodzaj uszkodzeń

- [blast](Damage/blast "wikilink")
- others

### Zdolność

- [explosive](Skills/explosive "wikilink")

## Linki

- [Granaty odłamkowe kal. 25
  mm](Ekwipunek/Amunicja/Granaty_odłamowe_kal._25mm "wikilink")
- [Granaty zapalające kal. 25
  mm](Ekwipunek/Amunicja/Granaty_zapalające_kal._25mm "wikilink")
- [Granaty fleszetkowe kal. 25
  mm](Ekwipunek/Amunicja/Granaty_fleszetkowe_kal._25mm "wikilink")

[Category:General](Category:General "wikilink")
[Category:Weapons](Category:Weapons "wikilink")