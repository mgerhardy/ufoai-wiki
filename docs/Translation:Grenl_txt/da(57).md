## Tekniske specifikationer: HPGL Granatkaster

**KLASSIFIKATIONSNIVEAU GUL**

FALANKS Rumvæsenudrykningsenhed

Teknisk dokument, Delta tilladelse

Arkiveret: 20. marts 2084

Af: Kommandør Paul Navarre, F&U: Ingeniørdivisionen, FALANKS,
Atlanterhavskommandoen

------------------------------------------------------------------------

### Overblik

Rumvæsnernes angreb på Mumbai har blotlagt vores situation i al sin gru.
Deres teknologi er langt mere avanceret end vores. Tropperne fra
Commonwealth kunne ikke engang slå en bule i angrebet på Mumbai, og det
har afsløret en kritisk svaghed i vores nuværende militære træning og
udstyr. De mistede tre bataljoner bare for at standse rumvæsnernes
fremrykning, uden at anrette særlig meget skade på rumvæsnernes styrker.
FALANKS må overvinde disse odds, og for at gøre det skal vi bruge det
allerbedste som menneskelig teknologi kan tilbyde.

Excalibur-programmet blev oprettet for at finde de mest effektive våben
på Jorden ved at gennemgå deres fremstillingsprocedurer, holdbarhed,
operationsstatistikker og kampresultater i de situationer vi har mødt
rumvæsnerne i kamp.

Den brasilianske RA6 granatkaster blev tilgængelig på markedet i 2047,
og er blevet opgraderet adskillige gange siden hvilket har holdt den i
absolut topklasse. Det er den mest brugte infanteriopererede
granatkaster i dag på grund af dens formidable pålidelighed og lave
vægt. Den har et imponerende udvalg af kompatible granttyper med den
populære kaliber 25mm.

RA6 kan indeholde op til 9 granater, der individuelt lades ind i en
simpel roterende cylinder. Cylinderen er hængslet fast foran og kan
åbnes for genladning. Det kan være en langsommelig og omstændig proces
at genlade med individuelle granater, men det er ofte den bedste mådeat
gøre det på; selom der findes 25mm hurtigladere og disse ville virke på
RA6'ere, er de klodsede og svære at bære rundt på.

Våbnet har to affyringsmekanismer; et tidsbestemt skud, der vil detonere
granaten et bestemt stykke tid efter den har forladt løbet, og et
luftbrag, der vil detonere granaten i luften efter den har fløjet en
bestemt distance. RA6'erens maksimale skudhastighed er ét skud pr.
sekund ved semi-automatisk indstilling, men den kan også affyre tre
granater hurtigt efter hinanden ved burst-mode indstilling, hvilket kan
smadre større områder.

Standardammunitionen for RA6'eren er 25mm HIT (Højimpuls Termobarisk)
granater, som er en 'brændstof-luft ammuniation' der bruger atmosfærisk
ilt til at skabe en eksplosion i stedet for at medbringe et
oxideringsmiddel. Termobariske våben producerer en langt kraftigere
eksplosion end det ville være muligt med konventionelle eksplosiver af
samme størrelse. De beror på eksplosiv energi, rystelser og varme til
dødelig effekt, i stedet for fragmentation som de fleste konventionelle
eksplosiver.

Dette er et af vores mest alsidige og effektive våben i vores arsenal.
Selvom den ikke er ligeså kraftig som raketstyret er det et pålideligt
støttevåben og infanteribåret artilleri.

Til brug i FALANKS har vi givet denne granatkaster klassifikationen
HPGL.

### Anbefalet Doktrin

HPGL'en er en taktikers drøm der er blevet virkelighed. Den gør
fantastisk meget skade og har lang rækkevidde, kan ramme flere samlede
mål med en sprængning, og kan bruges til specialopgaver såsom
områdeblokering med brandgranater. Den kan være lige så effektiv i
nærkampssituationer som i store åbne områder; dog kræver disse
forskellige taktikker.

Luftbrag-funktionen er at foretrække til brug i åbne områder; den ofrer
noget af rækkevidden ved at fjerne 'hoppe'-faktoren, men har også sine
fordele. Hoppefaktoren kan kraftigt forringe præcisionen hvis granaten
lander på en ujævn overflade og kan lade fjenden løbe væk eller søge
dækning før detonation. Luftbrag lader også operatøren kaste granaterne
lige dér hvor han vil have dem. Medmindre der opstår en katastrofal
detonationsfejl vil ethvert luftbrag affyret fra HPGL'en gå af på det
ønskede sted med meget lille risiko for mekaniske fejl.

I nærkampssituationer kan timede granater kastes tilbage fra vægge og
rundt om hjørner for at ramme farlige eller besværlige steder som andre
våben har svært ved at få ram på. Man skal dog være påpasselig med at
operatøren ikke affyrer skud som får ham selv eller andre venligsindede
tropper ind i sprængningens effektområde. Dette ville gøre operatøren
meget upopulær blandt resterne af holdet. På grund af hoppe-faktoren på
timede granater kan de også udgøre en fare for civilister i nærheden.
Brug af granatkasteren i situationer hvor civilister kan blive ofre for

Til nærkampsarbejde i nødsituationer -- for eksempel hvis operatøren
ikke har noget andet våben -- kan granatkasteren også lades med
specielle 25mm flak shells, nogenlunde ligesom haglgeværpatroner. Disse
har mindre skadepotentiale end haglgeværpatroner på grund af deres
langsommere affyringshastighed, men de kan stadig være dræbende i
nærkamp, og i modsætning til eksplosive granater er de ikke en fare for
operatøren så tæt på.

### Tilføjelser

Sammen med sniperrifler og raketstyr er granatkasteren et af de få
standardvåben som er fuldt effektive mod robot-rumvæsner.

------------------------------------------------------------------------

### Skadetype

- [blast](Damage/blast "wikilink")
- others

### Færdigheder

- [eksplosiver](Skills/explosive "wikilink")

## Links

- [25mm HIT Grenades](Equipment/Ammunition/25mm_HIT_Grenades "wikilink")
- [25mm IC Grenades](Equipment/Ammunition/25mm_IC_Grenades "wikilink")
- [25mm Flechette
  Grenades](Equipment/Ammunition/25mm_Flechette_Grenades "wikilink")

[Category:General](Category:General "wikilink")
[Category:Weapons](Category:Weapons "wikilink")