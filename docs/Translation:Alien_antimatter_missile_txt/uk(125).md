# Запис з НЛО-довідника

## Пропозиція

Командувачу, під час розбору НЛО ми виявили цікавий тип ракет. Здається,
у якості палива вони використовують антиматерію, мають розвинену систему
наведення, величезні можливості РЕП (радіоелектронної протидії) та
розвивають максимальні швидкості значно більші за ті, що ми коли-небудь
спостерігали.

Ці ракети, можливо, є найбільшою загрозою для наших перехоплювачів на
даний момент, навіть більшою, ніж променева зброя прибульців. Попередні
тести показують, що їхня система наведення лише знущається із наших
радіоелектронних систем захисту та в більшості випадків з легкістю
проникає крізь все, що ми здатні їй протиставити.

Надзвичайно важливо, щоб ми почали дослідження цих ракет і розібрались з
принципом їхньої роботи, аби створити захист від них.

--кмд. Наварре

## Результат

Командувачу, я й моя команда щойно закінчили працювати над ракетою на
антиматерії, здобутою однією з наших оперативних груп. Як завжди є
погані та добрі новини. Отже, почнемо.

Основу конструкції ракети складає міцна зовнішня оболонка на основі
інопланетних матеріалів (тих самих, що використовуються в корпусах НЛО),
і зроблена вона так, щоб при зіткненні розпадатись на сотні шматків
розпеченої шрапнелі. Ця оболонка містить роздільні відсіки для системи
наведення, авіоніки, обладнання РЕП та іншої електроніки, а іншу частину
місця, що залишається займає протон-антипротонний анігіляційний
реактивний двигун.

Цей реактивний ракетний двигун потужніший за все, що ми бачили на Землі,
він здатний досягати швидкостей, які абсолютно недосяжні при
використаннні звичайних хімічних реакцій. Він прискорює ракету до
швидкостей, при яких відпадає необхідність у спеціальній боєголовці.
Кінетичної енергії при ударі достатньо, щоб розірвати на шматки
цивільнний авіалайнер, а детонації палива ракети з антиматерії навіть
поряд з нашим перехоплювачем, як правило достатньо, щоб збити його. Наші
перехоплювачі не були розраховані на протистояння таким типам зброї.

Бортова електроніка ракети також дуже цікава. Вона суттєво перевершує
наші власні зразки, але є й гарні новини. Ми зафіксували достатньо
електромагнітних частот, що використовуються системами РЕП ракети, і
тепер можемо спробувати протидіяти їм. Я взяв на себе сміливість і вже
оновив програмне забезпечення наших перехоплювачів, враховуючи цю нову
інформацію, яка, як ми вважаємо, повинна спростити відслідковування цих
штук радаром, а також дасть нашій авіації більше шансів на ухилення від
ракет прибульців.

Ми уже можемо копіювати ці ракети, але у якості палива вони також
викоритовуватимиуть антиматерію — можливо найціннішу для нас на даний
момент речовину у всесвіті. У мене є деякі ідеї як це обійти, але поки
що я не готовий надати ніяких конкретних пропозицій. Я доповім вам, як
тільки розберусь із цим, командувачу.

--кмд. Наварре

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Alien Antimatter Missile`

*`Opens:`*

------------------------------------------------------------------------

[Category:General](Category:General "wikilink")
[Category:Aircraft](Category:Aircraft "wikilink")