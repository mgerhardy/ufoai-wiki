## Specyfikacja techniczna: Magazyn

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 26 stycznia 1958

Przez: płk Marcel LeClerc, Dowódca bazy, PHALANX, Dowództwo Operacji
Pacyfiku

------------------------------------------------------------------------

### Przegląd

![](Storage.png "Storage.png")Moduł magazynowy jest w naszej bazie
głównym składem dla amunicji, broni i innego wyposażenia aktualnie
niebędącego w użyciu. Cała mało gabarytowa broń, pojazdy naziemne i
amunicja do statków powietrznych, która nie jest zdeponowana do celów
awaryjnych, przechowywana jest w Magazynach. Dodatkowo służą one jako
pomieszczenia garażowe dla naszych pojazdów bojowych. Pozostają one w
swoich przegrodach do czasu wylotu na misję, będąc w pełni uzbrojone i
przygotowane do działania w razie ataku na bazę.

Zainstalowane kamery i urządzenia alarmowe pracujące na okrągło
zapewniają, iż nie nastąpi żadne nieautoryzowane pobranie zasobów z
magazynu. Wszelkie pobrania muszą być zatwierdzone przez pełniącego na
magazynie służbę oficera, co ma miejsce przed dokonaniem chwilowej
dezaktywacji systemu alarmowego. Amunicja bojowa oraz wszelki inny
wrażliwy ekwipunek, jak na przykład artefakty obcych są trzymane w
zamkniętych kontenerach w biurze kwatermistrza, wyłączone z
rygorystycznego systemu alarmowego; pobranie czegokolwiek z tychże
zamkniętych kontenerów wymaga jednak pisemnej autoryzacji Centrum
Dowodzenia oraz dokonywane jest tylko w obecności kwatermistrza.

Wszelkie przedmioty i materiały wymagane do prowadzenia badań, produkcji
oraz serwisowania statków powietrznych są pobierane przez odpowiednich
oficerów; nie jest przy tym wymagana interwencja dowódcy bazy.
Bezpośredni nadzór ze strony dowódcy bazy wymagany jest tylko w
przypadku pobierania wyposażenia wykorzystywanego w trakcie misji oraz
używania pojazdów bojowych.

Magazyn może pomieści maksymalnie 50 standardowych palet wyposażenia.
Ilość przedmiotów na danej palecie nie ma relatywnie znaczenia, gdyż
głównym czynnikiem wpływającym na pojemność magazynu jest wielkość
gabarytowa wyposażenia. Zawartość każdej palety jest skrupulatnie
nadzorowana poprzez magnetyczne przywieszki oraz szczegółowe zapisy na
kartach perforacyjnych.

Moduł jest niezależny od innych modułów w bazie.

### Zalecana Doktryna Postępowania

W przypadku inwazji, będziemy potrzebowali całą dostępną nam przestrzeń
magazynową. Duże składy amunicji mogą wymagać składowania na uboczu
przez dłuższe okresy czasu. Odzyskane przedmioty obcych muszą być
właściwie zamknięte i zabezpieczone, ponieważ cokolwiek z
niesprecyzowanymi właściwościami powinno być trzymane w
przeciwwybuchowych szafkach lub zostać zniszczone. Jeżeli wszystkie
szafki okażą się pełne, możemy nie mieć żadnego wyboru w tej sprawie.

Podczas ataku na bazę, magazyny nie powinny być niczym więcej, jak celem
okazjonalnym. Każde newralgiczne wyposażenie modułu będzie w większości
przypadków chronione, a jego zniszczenie będzie wymagało znacznego
wysiłku. Nawet moduł sam w sobie jest tani i prosty do naprawy. Jedyne
zagrożenie pochodzi ze strony zgromadzonych materiałów wybuchowych i
amunicji, która może przedstawiać ryzyko ze względu na możliwość
wystąpienia niezbyt miłej detonacji.

Dodatkowo, jest mało prawdopodobne, aby jakiś obcy tracił czas i wysiłek
na dostanie się do naszych przeciwwybuchowych szafek, kiedy są
łatwiejsze cele w pobliżu.

### Dodatki

Brak.

------------------------------------------------------------------------

[Category:Ogólne](Category:Ogólne "wikilink")
[Category:Moduły](Category:Moduły "wikilink")