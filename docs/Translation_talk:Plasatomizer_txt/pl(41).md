# Hasło UFOpedii

## Propozycja

DO: Dowódca Bazy, Dowództwo Operacji Atlantyckich

OD: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Propozycja: Artefakt Obcych – Pistolet plazmowy

Dowódco, z pola walki udało nam się pozyskać pierwszy egzemplarz broni
plazmowej. To bardzo ważne znalezisko – uzbrojenie żołnierzy Obcych jest
znacznie groźniejsze, niż to pozostające w naszym arsenale. Jak
najszybciej musimy poznać tajemnice tej technologii, by móc ją
wykorzystać dla naszych potrzeb.

Broń plazmowa, oparta na zasadzie miotania ładunków czystej plazmy, była
dotychczas rozważana przez ziemskich naukowców jako koncept czysto
teoretyczny, którego zastosowanie w praktyce graniczy z niemożliwością.
Najwyraźniej Obcy nie zdawali sobie z tego sprawy, i taką broń
skonstruowali. Wygląda na to, że przy zaangażowaniu stosownych środków i
czasu, poznanie podstawowych tajników obsługi tego pistoletu i
wprowadzenie go do naszego uzbrojenia nie powinno wykraczać poza nasze
możliwości.

Prace ruszą, jak tylko otrzymamy Pańską autoryzację, Dowódco.

--Mjr Navarre

## Wynik

DO: Dowódca Bazy, Dowództwo Operacji Atlantyckich

OD: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Re: Artefakt Obcych – Pistolet plazmowy

Pistolet plazmowy używany przez Obcych można by porównać do małego
dzieła sztuki. Sztuki, w której nasi pozaziemscy wrogowie osiągnęli
prawdziwą maestrię – zabijania.

Poziom zaawansowania technologicznego tej broni jest pod każdym względem
imponujący. Samo ogniwo zasilające, o mocy pozwalającej na wprowadzenie
kilkunastu porcji wodoru w stan plazmy, jest dowodem na to, że wiedza
Obcych wyprzedza o dziesiątki, czy wręcz setki lat wszystko to, co nam
wiadomo o przechowywaniu energii. Zminiaturyzowanie komory fuzyjnej, w
której następuje proces przejścia wodoru w stan zjonizowany, to
prawdziwy majstersztyk.

W przeciwieństwie do większości ziemskich broni, magazynek pistoletu
plazmowego nie zawiera przygotowanej do wystrzelenia prefabrykowanej
amunicji, a raczej wszystkie potrzebne komponenty, z których godzący w
cel ładunek jest formowany de novo, po naciśnięciu spustu. Zjonizowany
gaz, opuszczając komorę fuzyjną, oblekany jest w warstwę płynnego
plastiku, rozpylanego z dwu ustawionych przeciwnie dyszek
umiejscowionych na drodze rozpędzającego się ładunku. Wystrzeliwana z
pistoletu plazma, uformowana dzięki plastikowemu filmowi w kształt
wydłużonej kropli, docierając do celu pęka jak bańka mydlana, gwałtownie
się rozpryskując. Zasięg skutecznego rażenia broni, wynoszący około 20
metrów, zależny jest głównie od czasu, w jakim ulega spaleniu warstwa
płynnego plastiku, chroniąca plazmę przed rozproszeniem w powietrzu.

Plazmowy ładunek ma tak wysoką temperaturę, że nawet draśnięcie może
spowodować ciężkie obrażenia lub śmierć. Rozległe oparzenia trzeciego
stopnia i będący ich następstwem wstrząs fizjologiczny to najczęstszy
efekt kontaktu plazmy z nieosłoniętym ciałem.

Pewną ochronę przed obrażeniami powodowanymi przez trafienie z pistoletu
plazmowego daje nawet najprostsza warstwa dowolnego twardego tworzywa,
chroniącego tkanki przed bezpośrednim kontaktem z plazmą. Lepszą ochronę
zapewni najprawdopodobniej tylko pancerz pozwalający na efektywne
odprowadzanie i rozpraszanie ciepła na dużej powierzchni.

Nie udało się nam, niestety, poznać wszystkich szczegółów konstrukcji
opisywanego pistoletu. Wydaje się jednak logicznym, że skoro Obcym udało
się na tyle zminiaturyzować potrzebne do wytworzenia plazmy elementy, iż
mieszczą się one w urządzeniu o tak niewielkich rozmiarach, nasi
żołnierze muszą być przygotowani na spotkanie na polu walki bardziej
zaawansowanych wersji broni tego typu.

Testy nowej broni uległy zakończeniu; przygotowano wszystkie konieczne
zestawy instruktażowe. Pistolet plazmowy może być odtąd używany przez
naszych żołnierzy.

--Mjr Navarre

### Typ uszkodzeń

- [plasma](Damage/plasma "wikilink")

### Zdolność

- [close](Skills/close "wikilink")

## Linki

[Category:General](Category:General "wikilink")
[Category:Weapons](Category:Weapons "wikilink")