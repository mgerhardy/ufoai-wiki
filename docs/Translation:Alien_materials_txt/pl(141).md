# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Materiały Obcych

Dowódco, jak wspominałem już w poprzednim raporcie, poszycie zdobytego
UFO zostało wykonane z niezwykle interesującego stopu łączącego w sobie
plastik i metal. Opisywane tworzywo jest stosowane w prawie każdej
technologii Obcych, co tylko potwierdza jego wszechstronność.

Zbadanie nowego materiału najprawdopodobniej pozwoli nam na jego
wykorzystanie do naszych celów i umożliwi zarazem rozstrzygnięcie
kwestii, czy jesteśmy w stanie go produkować w naszych warsztatach.
Wygląda jednak na to, że nawet jeśli to ostatnie okaże się niemożliwe,
spore ilości nowego materiału uzyskamy z każdego zdobytego czy
zestrzelonego UFO.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Materiały Obcych

Dowódco, wygląda na to, że udało się nam poznać tajniki budowy materiału
używanego przez Obcych. Po drobnych ulepszeniach wyposażenia naszych
warsztatów powinniśmy być w stanie poddawać go prawie dowolnej obróbce i
kształtowaniu.

Ach właśnie, kształtowaniu – nasze doświadczenia przyniosły dość
zaskakujące rezultaty, jeśli chodzi o zdolność opisywanego materiału do
zmian swojej plastyki pod wpływem ciepła i przyłożonego napięcia
elektrycznego. Kontrolowane rozszerzanie się odpowiednich części
pokrycia UFO pod wpływem ciepła to dość oczywisty wybór na zwiększenie
siły nośnej statków Obcych podczas lotów w ziemskiej atmosferze.
Kontrola ta zapewniana jest przez impulsy elektryczne (które, jak się
okazało, wpływają na plastyczność tego nadzwyczajnego materiału w
stopniu nadrzędnym niż ciepło) o stałym, niskim napięciu i modulowanym
natężeniu.

Przyłożone w różnych miejscach kadłuba UFO napięcie może powodować
błyskawiczną zmianę kształtu określonego fragmentu poszycia, zaś
odłączenie prądu – powrót do stanu początkowego. Jeśli dodamy do tego
zaawansowaną elektronikę nadzorującą te procesy, niezwykła manewrowność
i sterowność powietrznych pojazdów Obcych przestaje dziwić.

Możliwości, jakie otwierają się przed nami, jeśli chodzi o potencjalne
zastosowania nowego materiału (właściwie całej klasy nowych materiałów),
są olbrzymie; chociaż minie jeszcze dużo czasu, zanim tworzywa te wejdą
na stałe do kanonu zastosowań inżynierskich. Myślę jednak, że pewnie już
wkrótce świeżo zdobyte doświadczenia pomogą nam w konstrukcji
użytecznego wyposażenia do walki z Obcymi.

Materiały Obcych mogą być od tej chwili używane podczas nowych projektów
konstrukcyjnych. Niestety do ich produkcji wymaganych jest wiele
rzadkich i kosztownych komponentów, a niektóre z nich występują na Ziemi
tylko w ilościach śladowych. Na pewno nie uda nam się zdobyć
wystarczających ilości do rozpoczęcia produkcji na skalę przemysłową.
Będziemy musieli zadowolić się zdobywaniem ich na Obcych.

--mjr Navarre

## Linki

# Research Tree Data

**(This information for reference only; do not translate or include
in-game.)**

*`Prerequisites:`*
` `[`UFO -- Scout`](UFO/Scout "wikilink")

*`Opens:`*
` Enables production -- Alien Materials`
` Enables use of Alien Materials in production`
` `[`Alien Aircraft Plating`](Aircraft_Equipment/Armour/Alien_Aircraft_Plating "wikilink")

[Category:General](Category:General "wikilink")
[Category:Research](Category:Research "wikilink")