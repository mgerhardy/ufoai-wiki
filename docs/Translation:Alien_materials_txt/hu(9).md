# UFOpédia bejegyzés

## Kutatási terv

**Címzett:** PHALANX bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Kutatási terv: Idegen Anyagok

Parancsnok úr, ahogy az előző jelentésemben is említettem, a megszerzett
UFO-t egy igen érdekes ötvözet borítja, amelyben a fém és a műanyag
egyetlen anyagként van jelen. Úgy tűnik, hogy ez az alapvető nyersanyag
az idegenek technológiájában. Hihetetlenül sokoldalú, ezernyi lehetséges
felhasználási móddal rendelkezik.

Úgy gondolom megéri megvizsgálni azt, hogy egyáltalán képesek vagyunk-e
előállítani ezt a műhelyeinkben; de még ha nem is tudnánk, valószínű,
hogy nagy mennyiségekre tehetünk szert minden egyes megszerzett UFO
roncs után. Egészen biztos hogy találni fogunk új, emberi felhasználási
módokat hozzá, amelyekkel kiterjeszthetjük a harci képességeinket.

--Navarre alezr.

## Eredmény

**Címzett:** PHALANX bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Re: Idegen Anyagok

Parancsnok úr, azt hiszem felfedtük az idegen nyersanyagokat övező
rejtélyt. A műhelyünk felszerelésében eszközölt változtatásokkal már
képesek leszünk felhasználni, valamint új, fejlettebb formák felvételére
"programozni" az anyagot.

Ahogy már ezelőtt említettem, az idegen anyagok egy "emlékező
fémötvözetet" alkotnak, amely több megjegyzett alakra képes átállni, ha
az anyagot a megfelelő stimulussal ingereljük. Elképesztő módon, az
idegen ötvözetet két különböző jelenséggel lehet ingerelni: hővel és
elektromossággal. A hőhatásra történő alakváltozás triviális alkalmazása
az UFO törzsének átváltozása. A légkörbe belépéskor a súrlódásból
keletkező hő hatására aerodinamikusabb, nagyobb felhajtóerőt biztosító
alakot vesz fel.

Ezzel szemben elektromosság alkalmazásakor az ötvözet csak egy
folytonos, alacsony-feszültségű áram esetén reagál, egy igen
meghatározott áramerősség érték esetén. Az anyag addig őrzi meg a
deformációt amíg az áram folyik. Amint az áramot lekapcsoljuk, az anyag
visszaáll a normális "nyugalmi állapotú" alakjára, avagy egy hő által
gerjesztett alakra, ha elég hő van jelen. Az elektromossággal
gerjesztett alak elsőbbséget élvez a hő általival szemben.

Ezt azt jelenti, hogy az UFO géptörzsének alakja (és minden más, ami
ezekből az anyagokból készült) kedv szerint változtatható, vagy az
irányító parancsára, vagy automata elektronika által.

Ez rengeteg izgalmas ötletet ébresztett bennünk. Csak néhányat fogunk
tudni kidolgozni ezekből az idegenek elleni alkalmazáshoz, mivel
némelyik évekig tartó kutatásokat igényelnének; de ettől függetlenül ez
továbbra is lehetővé teszi nekünk, hogy olyasmiket építhessünk, amikkel
eddig még soha nem próbálkozhattunk.

Mostanra már képesek vagyunk Idegen Anyagokat előállítani. Viszont,
sajnos rengeteg ritka és drága alkotóelemet igényelnek, amelyek közül
néhány csak nyomokban találhatóak meg a Földön. Nincs mód arra, hogy
ezeket az anyagokat olyan mennyiségekben szerezzük be, amelyekkel a
tömeggyártás lehetségessé válhatna. Kénytelenek leszünk az idegen
járművek roncsait újrahasznosítani, mivel ezekből egy grammot nem fogunk
tudni gyártani az előrelátható jövőben.

--Navarre alezr.

## Links

# Research Tree Data

**(This information for reference only; do not translate or include
in-game.)**

*`Prerequisites:`*
` `[`UFO Theory`](Research/UFO_Theory "wikilink")

*`Opens:`*
` Enables production -- Alien Materials`
` Enables use of Alien Materials in production`
` `[`Alien Aircraft Plating`](Aircraft_Equipment/Armour/Alien_Aircraft_Plating "wikilink")

[Category:General](Category:General "wikilink")
[Category:Research](Category:Research "wikilink")