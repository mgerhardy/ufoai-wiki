# เนื้อหาจานบินอภิธาน

## นำเสนอโครงการ

**ถึง:** ผู้บัญชาการฐาน, PHALANX, หน่วยปฏิบัติการแอตแลนติค

**จาก:** ดร. คอนเนอร์, แผนกวิจัยและพัฒนา: ฝ่ายชีววิทยาและการกักกัน, PHALANX,
หน่วยปฏิบัติการแอตแลนติค

**วันที่:** %02i %s %i

**หัวข้อ:** นำเสนอโครงการ: ความคิดของมนุษย์ต่างดาว

เรียนท่านผู้บัญชาการ,

แม้ว่าเราจะได้ผลที่ค่อนข้างจำกัด, เราก็ต้องทำการวิจัยนักโทษต่อไป
มีการทดลองหลายอย่างที่เราอยากทำ ซึ่งต้องรอให้ท่านอนุมัติการวิจัยและงบประมาณ
ผมรับรองว่านี่ไม่ใช่การวิจัยลอยๆ หากมีการทดสอบและ้ข้อมูลพฤติกรรมเพียงพอ
เราอาจสามารถหาวิธีสื่อสารกับมนุษย์ต่างดาวได้ หรือแม้แต่กระตุ้นภูมิปัญญากลับมา
เราไม่รู้ว่าผลลัพธ์ของโครงการจะเป็อย่างไร -- เรายังรู้เกี่ยวกับมนุษย์ต่างดาวน้อยเกินไป
ข้อมูลของเราน้อยเกินกว่าจะพยากรณ์อะไรได้ทั้งนั้น
เรารู้แค่ว่าอะไรก็ตามที่เราเรียนรู้ได้จากจิตวิทยาของมนุษย์ต่างดาวก็มีประโยชน์ในการไขปริศนา

ท่านผู้บัญชาการ,โดยส่วนตัวผมเชื่อว่า พวกมันต้องรู้ *บางอย่าง* แต่เงื่อนไขมันอยู่ที่การล้วงข้อมูล
และเราขอสาบานว่าจะทำมันให้ได้

ผมและทีมตั้งหน้ารอการอนุมัติโครงการ

ขอแสดงความนับถือ,

ดร. คอนเนอร์

## ผลลัพธ์

**ถึง:** ผู้บัญชาการฐาน, PHALANX, หน่วยปฏิบัติการแอตแลนติค

**จาก:** ดร. คอนเนอร์, แผนกวิจัยและพัฒนา: ฝ่ายชีววิทยาและการกักกัน, PHALANX,
หน่วยปฏิบัติการแอตแลนติค

**วันที่:** %02i %s %i

**หัวข้อ:** Re: ความคิดของมนุษย์ต่างดาว

เรียนท่านผู้บัญชาการ,

ทีมของผมได้ทดสอบนักโทษเสร็จสิ้น
และได้รับข้อมูลเกี่ยวกับพฤติกรรมของมนุษย์ต่างดาวบางอย่างเพิ่มเติม

การทดลองอย่างหนึ่ง เราได้จัดอาหารใส่กล่องให้นักโทษ โดยใส่กุญแจที่ใช้รหัสสองตัว
ผู้รับการทดสอบได้ใช้เวลาหกชั่วโมงในการหาตัวเลขที่ถูกต้องโดยการทดลองไปเรื่อยๆ ซึ่งแสดงว่า
IQ ของมนุษย์ต่างดาวนั้นต่ำกว่าสัตว์เลี้ยงลูกด้วยนมขนาดใหญ่ในโลก
อย่างไรก็ตามเมื่อผู้รับการทดสอบต่อไปได้รับมอบหมายให้ทำงานเดียวกัน ด้วยกุญแจอันเดียวกัน
กลับสามารถใส่เลขที่ถุกต้องได้ภายในครั้งแรก ทั้งที่ไม่ได้เห็นการทำงานของผู้รับการทดสอบแรก
ผมเข้าใจว่ามันดูไม่ดีครับ
แต่ผมรับรองว่าผมและทีมงานได้มีความเข้มงวดในด้านความปลอดภัยและการแยกตัว
มนุษย์ต่างดาวไม่ได้รับอนุญาตให้สื่อสาร และเรายังไม่อยากตั้งทฤษฎีแน่นอนแต่กำลังลองศึกษาอยู่

โชคไม่ดีที่ผลการทดลองยังสรุปไม่ได้ ได้มีการลองวิธีการสื่อสารหลายแบบแต่ไม่ประสบผล
แม้ว่าจะมีกล่องเสียงและมือที่ทำงานได้
พวกนั้นดูจะไม่สามารถพูดหรือส่งสัญญาณในลักษณะที่เราเข้าใจได้
การสื่อสารด้วยฟีโรโมนไม่มีผลใดนอกจากการตอบสนองทางกายภาพพื้นๆ
ความแตกต่างทางชีวภาพของมนุษย์ต่างดาวแต่ละเผ่านทำให้เกิดปัญหาการกักตัวและการสื่อสาร --
โปรดดูรายละเอียดด้านกายภาพผลการชันสูตรศพ

อย่างไรก็ตาม ผมเชื่อว่าเรากำลังมีความก้าวหน้าแม้ว่าจะเพียงเล็กน้อย
การสื่อสารกับมนุษย์ต่างดาวนั้นยังมีความเป็นไปได้
การศึกษายืนยันว่ามนุษย์ต่างดาวมีการตอบสนองต่อการกระตุ้นภายนอก ซึ่งหมายความว่าเราสามารถ
*ทำ* ให้มันตอบสนองได้ด้วยวิธีใดวิธีหนึ่ง ดร.
ยามาอุระได้พยายามสอนให้กลุ่มหนึ่งแสดงความต้องการ การรับรู้ และการปฏิเสธ
ภูมิปัญญาของพวกมันมีจำกัดเกินกว่าจะทดลองอะไรที่ซับซ้อนกว่านั้น
เมื่อผู้รับการทดลองฝึกฝนแนวคิดพื้นฐานสำเร็จ เราจะมีข้อมูลของอัตราที่มนุษย์ต่างดาวเรียนรู้ได้
และพื้นฐานที่จะศึกษาต่อ
ยามาอุระหวังว่าเราจะสามารถพัฒนาทักษะการสื่อสารจนกระทั่งพวกมันทำให้เราเข้าใจได้
และเผยแพร่ความรู้ให้กับมนุษย์ต่างดาวอื่นที่อาจมีความสามารถและภูมิปัญญาสูงกว่า

ผมจะแจ้งความคืบหน้าเป็นระยะครับ

ขอแสดงความนับถือ,

ดร. คอนเนอร์

## ลิ้งค์

- [การหายใจของมนุษย์ต่างดาว](งานวิจัย/Th_alien_breathing "wikilink")