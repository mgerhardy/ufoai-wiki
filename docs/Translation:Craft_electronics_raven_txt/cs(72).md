## Technické specifikace: Jednotka EPO "Havran"

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Technická dokumentace, prověření Sigma -- pouze pro velitele

Zaznamenáno: 19. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Díky pokračujícímu úsilí programu EXCALIBUR jsme pročesali zeměkouli,
abychom našli nejlepší součástky na Zemi a vybavili naše letouny
zařízeními potřebnými k přežití proti cizácké hrozbě. Jako vždy, pouze
nejlepší vybavení bylo vybráno pro obranu naší planety.

Radioelektronický boj (REB) se stal součástí bojových operací od vzniku
prvních radarů na bojištích druhé světové války. Způsoby obrany před
radarem byly nepřetržitě rozvíjeny od jeho objevení na pobřeží Británie.
Metody jako let pod výškou vysílače, svrhávání hliníkových pásků
rušících radarový signál a v pozdějších letech příchod technologie
"stealth". Vždy je lepší, aby nepřítel detekoval vaši přítomnost radši
později než brzy -- nebo vůbec ne. Ještě lépe, váš nepřítel nemůže
střílet na to, co nevidí.

Úplně jako Mk.1 Eyeball, může být elektronická detekce a zaměřování
oklamána a zařízení, která klamou elektronickou detekci a zaměřování
mohou být rovněž ošáleny. Je to nikdy nekončící zápas o nadvládu, který
spadá pod pojem radioelektronický boj (REB; Elektronic Warfare-EW).
Elektronická protiopatření (EPO; Electronic Counter-Measures-ECM) slouží
k ochraně letounů, které jsou vybaveny rušením, klamáním, návnadami a
ostatními takovými úskoky. Elektronická proti-protiopatření (EPPO;
Electronic Counter-Counter-Measures-ECCM) na druhé straně se pokoušejí
neutralizovat činnost EPO. A jedna věc je jasná; cizáci jsou velmi dobří
v obou věcech.

Z tohoto důvodu jsme přijali prostředek REB "Havran", nejpokrokovější
systém EPO dostupný na světě, pro službu u jednotky PHALANX. Je to
nejlepší zařízení, které může lidstvo nabídnout v oblasti ochromení
nepřátelských detekčních, sledovacích a naváděcích systémů. Každý letoun
vybavený touto součástí výbavy bude mít významně vyšší šanci na přežití
proti raketám a ostatní nezávislé munici. Je méně efektivní proti
leteckým kanónům, protože jejich zaměřovací systémy jsou umístěny na
palubě a proto nemohou být tak snadno oklamány nebo rušeny, ale i proti
nim jednotka "Havran" představuje pozoruhodný užitek.

Je to velmi nákladná záležitost díky její pokročilé elektronice a zabírá
kompletní modulární slot v jednom z našich letounů, ale jedna věc je
jistá; její cena není ani z poloviny tak vysoká jako cena jednoho našeho
ztraceného letadla.

### Taktická doporučení

Doporučujeme, aby každý letoun, u kterého je předpokládáno nasazení
proti ozbrojenému UFO nesl jednu z těchto jednotek EPO nebo přídavný
plášť z polymerového leteckého pancíře. Dokonce i proti nadřazeným
cizáckým systémům může přidaná ochrana jednotky "Havran" pomoci našim
pilotům dosáhnout úspěchů na zemské obloze. Nákladnost se může zdát
omezující, ale přežití našich plavidel a pilotů bude jistě
ospravedlněním této ceny v dlouhodobém ohledu.

### Dodatky

Žádné

------------------------------------------------------------------------

### Odbornost

- [electronics](Skills/electronics "wikilink")

## Odkazy

[Category:General](Category:General "wikilink")
[Category:Weapons](Category:Weapons "wikilink")