## Specyfikacja techniczna: Zasobnik ESZ "Raven"

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Teraz, gdy posiadamy już samoloty zdolne do przechwytywania UFO, musimy
zapewnić im odpowiednie wyposażenie: broń i elektronikę. W ramach
programu „Excalibur” rozpatrzyliśmy każdą nowoczesną broń dostępną na
Ziemi, i wybraliśmy to, co najlepiej posłuży obronie naszej planety.

Walka radioelektroniczna stała się częścią operacji wojskowych od czasów
pierwszego użycia radarów w II Wojnie Światowej. Prawie natychmiast po
udowodnieniu nadzwyczajnej przydatności urządzeń radarowych w wykrywaniu
wrogich samolotów podczas Bitwy o Anglię pojawiły się różne koncepcje
zneutralizowania ich skuteczności. Od lotów na niskich wysokościach, po
technikę Stealth, technologiom radarowych zawsze towarzyszyła ewolucja
odpowiednich systemów oszukujących bądź zakłócających pracę detektorów.
Zawsze lepiej, gdy wróg wykrywa naszą obecność później, niż wcześniej –
najlepiej, gdy w ogóle mu się to nie uda.

Jakiekolwiek elektroniczne namierzanie i wykrywanie może zostać
zneutralizowane, i tak samo zneutralizowane mogą zostać urządzenia
przeznaczone do zagłuszania. Urządzenia ESZ (Elektroniczne Systemy
Zagłuszające) mają na celu ochronę samolotów, które są w nie wyposażone,
poprzez zagłuszanie i oszukiwanie systemów wykrywania
radioelektronicznego lub poprzez korzystanie z elektronicznych
„wabików”. Z kolei ESPZ (Elektroniczne Systemy Przeciwzakłóceniowe) to
odwrotna strona medalu – neutralizowanie działania urządzeń ESZ. Dzisiaj
jedna rzecz jest oczywista: Obcy są dobrzy w obu tych dziedzinach.

Na potrzeby jednostek PHALANX zaadaptowano jedno z najbardziej
zaawansowanych ziemskich urządzeń ESZ, o nazwie kodowej „Raven”.
Prezentuje ono najlepsze rozwiązania ludzkiej nauki na polu zakłócania
wykrywania, namierzania i samonaprowadzania. Samolot wyposażony w ten
zasobnik charakteryzuje się zwiększonymi możliwościami przetrwania w
obliczu rakietowego ataku przeciwnika lub ataku dokonanego z użyciem
innych samodzielnych urządzeń bojowych. Zasobnik jest mało efektywny w
zakłócaniu pasywnych systemów namierzania (najczęściej używanych w
systemach celowniczych dział).

### Sugerowana Doktryna Postępowania

Każdy z samolotów biorących udział w akacjach przeciwko uzbrojonym
statkom UFO powinien być wyposażony albo w zasobnik „Raven”, albo w
dodatkowy pancerz polimerowy. Nawet w przypadku walki z największymi,
najlepiej uzbrojonymi statkami UFO, „Raven” powinien znacząco podnieść
potencjał obronny naszych samolotów. Wysokie koszta zasobników mogą
zniechęcać do ich stosowania, ale wartość maszyny i życia naszych
pilotów jest znacznie, znacznie wyższa.

### Dodatki

Brak.

------------------------------------------------------------------------

### Zdolność

- [electronics](Skills/electronics "wikilink")

## Linki

[Category:General](Category:General "wikilink")
[Category:Weapons](Category:Weapons "wikilink")