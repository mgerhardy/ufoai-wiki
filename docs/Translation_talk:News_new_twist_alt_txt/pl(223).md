# Hasło UFOpedii

## Wiadomość

**DO:** Dowódca Bazy, PHALANX, Dowództwo Operacji Atlantyckich.

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Nowy Zwrot

------------------------------------------------------------------------

Dowódco.

Proszę jak najszybciej zapoznać się z tym raportem. Proszę mi wierzyć,
ta sprawa nie może czekać.

Podczas kontynuowania badań nad XVI napotkaliśmy na niepokojące
informacje. Mam powód, aby wierzyć, że XVI ma większą rolę w planie
Obcych niż początkowo zakładaliśmy.

Tytułem wstępu: podczas pierwszych analiz struktury komórkowej Obcych
napotkaliśmy na pewne anomalie - nasze testy replikacji DNA kończyły się
porażką z powodu niewyjaśnionego zanieczyszczenia próbek. Początkowo
sądziliśmy, że jest to nasza wina, ale problem pojawiał się z
zadziwiającą regularnością. Ten sam wynik, badanie po badaniu; za każdym
razem, gdy przeprowadzaliśmy je na próbce, która nie została zamrożona
do przechowywania, mieliśmy problem z ekstrakcją pojedynczej,
niezanieczyszczonej sekwencji. Nie miało to większego sensu do momentu,
gdy nie odkryliśmy infekcji XVI wśród ludności cywilnej. Od razu
dostrzegłem pewien związek, ale wolałem poczekać, żeby mieć całkowitą
pewność, że mogę go udowodnić. Po spędzeniu wielu godzin nad tym
problemem, wierzę że znalazłem przyczynę. Jest nią właśnie XVI.

Ustaliłem, że wszyscy Obcy są nosicielami tego samego mikroorganizmu.
Istnieją między nimi pewne różnice zależne od gatunku i typu krwi.
Niektóre odmiany nie występują w ogóle w krwiobiegu, ale bezsprzecznie
są to te same organizmy. Możemy tylko przypuszczać, że różne odmiany XVI
zostały zaprojektowane dla każdego gatunku.

Ze względu na to, że każdy gatunek jest nosicielem innego typu infekcji,
nadałem jej nazwy w zależności od gatunku występowania: ludzie: XVI-L,
Tamanin: XVI-T, Shevaar: XVI-S itd.

Funkcja organizmu nie jest znana, gdyż nie napotkaliśmy Obcego
niezarażonego wirusem, którego moglibyśmy zbadać. Jednakże
przypuszczamy, że XVI jest czymś więcej niż tylko prostą bronią
biologiczną przeciwko ludzkości. Może być nawet używany jako narzędzie
zniewolenia do stłumienia indywidualnych myśli i podłączenia obiektu do
grupowego umysłu – czy taki istnieje, czy nie. Możliwe, że Obcy wysłani
na Ziemię są jakimś rodzajem kasty niewolników-żołnierzy bądź więźniami
zmuszonymi do walki (jak bataliony skazańców w Armii Czerwonej podczas
II Wojny Światowej). Na tym etapie możemy jedynie spekulować.

Uważam, że powinniśmy przeprowadzić dokładne badania nad XVI, abyśmy
mogli odkryć, co się za tym kryje. Musimy się dowiedzieć jaka jest rola
tego organizmu, jakie ma znaczenie w tej wojnie i co oznacza dla naszego
gatunku. XVI-L jest prawdopodobnie największym zagrożeniem, z jakim
mieliśmy do czynienia.

Nie możemy pozwolić na zniewolenie naszej planety.

Z poważaniem,

Dr Connor