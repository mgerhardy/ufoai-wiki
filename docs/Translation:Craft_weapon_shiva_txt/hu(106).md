## Technikai specifikáció: SHIVA forgócsöves gépágyú

**FEKETE BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Sigma Engedély -- Kizárólag a parancsnok részére

Készült: 2084. március 19.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Most, hogy már vannak a támadó UFO-kat elfogni képes repülőgépeink, fel
kell szerelnünk őket olyan fegyverzettel, amivel ténylegesen lelőhetőek
az idegen járművek. Az Excalibur program részeként fölmértünk minden
elérhető fegyvert a Földön, és a leges-legjobbakat választottuk ki
bolygónk védelmére.

A SHIVA négycsövű, forgó csőköteges gépágyú, ami a 20 mm-es HMG (Heavy
Machine Gun -- nehézgéppuska) lőszerrel működik. Külső erőforrással
hajtott fegyver -- a visszarúgás ereje helyett külső motor biztosítja a
rendszer mozgásba hozásához szükséges teljesítményt. A SHIVA hajtására
használt elektromotor egy roppantul gazdaságos, 20 lóerős vadállat,
amivel a tűzgyorsaság a 6000 lövést is elérheti percenként, az ütőképes,
20 mm HMG lövedékeket ontva.

A Bangladesben tervezett és gyártott SHIVA első prototípusa 2048-ban
készült, és még abban az évben elbukott az összes próbáján. A projektet
majdnem fölszámolták, mígnem 2050 júliusában egy titkos nyomozás hosszú
ideje zajló, az egyik rivális fegyvergyár által irányított
szabotázsakciót leplezett le. Új prototípus készült, ami elég
ígéretesnek tűnt ahhoz, hogy igazolja a további fejlesztést. Végül
minden nagyobb hibát elsimítottak, amivel nyilvánvalóvá vált a fegyver
ereje.

A SHIVA a hasonló méretű és hatékonyságú repülőre szerelhető
fegyverekhez képest nagyon könnyűnek számít, lévén 250 kilót nyom üresen
és 400-at töltve. Tűzgyorsasága felülmúlja bármelyik, jelenleg létező
négycsövű gépágyúét. Bonyolult célratartó rendszere pontosan követi az
ellenséget, amíg csak a radar, optikai lokátor vagy hasonló célmegjelölő
bírja. Heveder nélküli lőszeradagolása rendkívül megbízható, a fegyver
üzemi története során nem jegyeztek fel beragadást.

A SHIVA kétféle HMG lőszert képes kilőni: API (Armour-Piercing
Incendiary -- páncéltörő-gyújtó) vagy HEI (High-Explosive Incendiary --
heves robbanó-gyújtó) típusút. Az előbbi jobb átütőképességű, míg az
utóbbi fajta nagyobb kárt tud okozni, amennyiben átüti a páncélt.
Mindkét lőszer, tapasztalatok szerint, bizonyos fokig képes áttörni az
UFO-k páncélzatát.

A SHIVA gépágyú legnagyobb hátránya, hogy csak kisebb kárt tesz az
UFO-kban, ezért elég hosszú ideig kell támadni egy célpontot, ha
kizárólag ezzel akarjuk leszállásra kényszeríteni. Ez az ellenfélnek is
bőven ad lehetőséget menekülni vagy viszonzott tűzzel kilyuggatni
repülőgépeinket. Másrészről viszont nagy tára miatt a SHIVA-t tovább is
lehet használni, mint a legtöbb fegyvert, és ez sem lebecsülendő.

### Alkalmazási javaslat

Az alacsony sebzés és a hosszú időt igénylő harc némileg behatárolják a
SHIVA hasznosíthatóságát. Viszont ezek a gyengeségek kompenzálhatók,
vagy megszüntethetőek, ha több gépágyút szerelünk föl, vagy egy
gépágyú-rakéta konfiguráció részeként használjuk. Automatikusan,
folyamatosan tüzelhet a célpontra amíg a pilóta a rakéták célba
juttatásával foglalkozik. Ágyúnaszád konfigurációban is használható --
egy vagy több elfogó-vadászgépet kell a lehető legtöbb gépágyúval
felszerelni, ami a pusztán a rengeteg lövedék súlyával szedi le az
UFO-kat.

Jelenleg túl kevés tapasztalatunk van ahhoz, hogy az idegen légijárművek
megtámadására leghatásosabb módszert javasoljunk. De amíg nem sikerül
UFO légifegyvereket zsákmányolnunk, a SHIVA marad a legjobb,
fordulóharcra kitalált fegyver, amit a Föld ki tud állítani.

### Megjegyzés

Nincs.

------------------------------------------------------------------------

### Damage Type

- [normal](Damage/normal "wikilink")

### Skill

- [unguided ordnance](Skills/unguided "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")