## Specyfikacja techniczna: Działo SHIVA systemu Gatling

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Teraz, gdy posiadamy już samoloty zdolne do przechwytywania UFO, musimy
zapewnić im odpowiednie wyposażenie: broń i elektronikę. W ramach
programu "Excalibur" rozpatrzyliśmy każdą nowoczesną broń dostępną na
Ziemi, i wybraliśmy to, co najlepiej posłuży obronie naszej planety.

SHIVA jest czterolufowym działem w systemie Gatlinga, czyli z obrotowymi
lufami. Działo to strzela seriami pocisków kalibru 20 mm, podobnych do
tych używanych w ciężkich karabinach maszynowych. Jest niezależne od
systemów zasilania samolotu – działo posiada własny silnik zapewniający
moc niezbędną do działania. Jest to wysokowydajny silnik elektryczny o
mocy 20 koni mechanicznych, który jest w stanie zapewnić
szybkostrzelność na poziomie 6 tysięcy pocisków na minutę.

Projekt działa oraz pierwszy prototyp powstały w 2048 roku w
Bangladeszu. Początkowo nie uzyskano zamierzonych efektów podczas
testów. Kiedy wszystko zmierzało do podjęcia decyzji o przerwaniu
projektu, w lipcu 2050 śledztwo wykazało, że przyczyną niepowodzeń
podczas testów był długofalowy sabotaż jednej z firm konkurujących o
przydział dostaw broni dla armii. Wobec tego wkrótce potem stworzono
nowy prototyp, którego testy przedstawiły rzeczywistą wartość i zalety
działa na tyle, że zdecydowano się przeznaczyć dalsze fundusze na
kontynuację projektu. Ostatecznie wszystkie istotne błędy w projekcie
wyeliminowano i działo SHIVA mogło zaprezentować swoje zalety w całej
okazałości.

W kategorii broni przeznaczonych dla pojazdów powietrznych SHIVA jest
działem lekkim, biorąc pod uwagę zarówno rozmiar, jak i skuteczność oraz
wagę (250 kg, 400 kg z kompletem amunicji). Szybkostrzelność SHIVY
przekracza szybkostrzelność dowolnego innego znanego nam działa
czterolufowego. Zaawansowane systemy namierzania są w stanie utrzymywać
cel na muszce przez stosunkowo długi czas, a to wszystko dzięki
wbudowanemu radarowi, lidarowi oraz dodatkowym rozwiązaniom optycznym.
Nietypowy podajnik amunicji jest praktycznie niezawodny, nie zanotowano
zacięcia przez cały okres użytkowania broni (włącznie z prototypami).

Działo SHIVA używa dwóch rodzajów amunicji: penetrującej, której
przeznaczeniem jest osłabianie pancerza wrogich pojazdów, oraz
wybuchowej, która – poprzez eksplozje – może wyrządzić więcej szkód przy
założeniu, że systemy ochronne statków będących celem są w znacznym
stopniu zneutralizowane. Oba rodzaje amunicji dowiodły swojej
skuteczności - w ograniczonym zakresie - przeciwko UFO.

Użycie dział SHIVA przeciwko UFO wymaga stosunkowo długiego prowadzenia
ognia do celu ze względu na niewielką siłę rażenia. Niestety dzięki temu
wróg zyskuje kilka możliwości uniknięcia ataku – czy to poprzez
ucieczkę, czy też utrzymywanie się poza zasięgiem skutecznego ognia. Z
drugiej strony, duży magazynek zapewnia stabilną siłę ognia, lepszą, niż
może zapewnić większość innych broni. A to jest coś, czego nie należy
nie doceniać.

### Sugerowana Doktryna Postępowania

Użyteczność SHIVY jest limitowana niewielką siłą rażenia oraz
koniecznością długiego prowadzenia ognia, jednak ograniczenia te
przestają mieć znaczenie w sytuacji, gdy samolot używa więcej niż
jednego działa lub nawet w sytuacji połączonej siły ognia SHIVY oraz
pocisków rakietowych. Takie rozwiązania zapewniają koncentrację ognia w
celu, dzięki czemu pilot może skoncentrować się na kontrolowaniu rakiet.
Inną ideą jest użycie co najmniej jednego samolotu przechwytującego
wyposażonego w tak dużo dział jak to tylko możliwe – przeważająca siła
ognia powinna wystarczyć do strącenia większości UFO.

W obecnej chwili nie mamy na tyle doświadczenia, by rekomendować
najbardziej efektywne sposoby walki z UFO. Najprawdopodobniej jednak,
przynajmniej do czasu zdobycia i przebadania egzemplarzy statków Obcych,
to właśnie SHIVA pozostanie najlepszym ziemskim działem dla naszych
samolotów.

### Dodatki

Brak.

------------------------------------------------------------------------

### Rodzaj uszkodzeń

- [normal](Damage/normal "wikilink")

### Zdolność

- [guns](Skills/guns "wikilink")

## Linki

[Category:General](Category:General "wikilink")
[Category:Weapons](Category:Weapons "wikilink")