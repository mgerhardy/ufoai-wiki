## Τεχνικές Προδιαγραφές: Κανόνι Περιστρεφόμενης Κεφαλής ΣΙΒΑ

**ΕΠΙΠΕΔΟ ΑΠΟΡΡΗΤΟΥ ΜΑΥΡΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Σ' -- Μόνο για τα μάτια του Διοικητή

Αρχειοθέτηση: 19 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Περίληψη

Τώρα πια που διαθέτουμε αεροσκάφη ικανά να αναχαιτίσουν τα επιτιθέμενα
UFO, θα πρέπει να τα εξοπλίσουμε με όπλα που θα μπορούν να καταρρίψουν
τα εξωγήινα σκάφη. Στα πλαίσια του σχεδίου Εξκάλιμπερ αναλύσαμε κάθε
διαθέσιμο όπλο στη Γη και επιλέξαμε μόνο τα καλύτερα για την υπεράσπιση
του πλανήτη μας.

Το ΣΙΒΑ είναι ένα κανόνι περιστρεφόμενης κεφαλής με τέσσερις κάνες το
οποίο χρησιμοποιεί βλήματα ΒΠ(Βαρέως Πυροβόλου) 20 χιλιοστών. Πρόκειται
για ηλεκτροκίνητο όπλο -- χρησιμοποιεί ένα εξωτερικό μοτέρ για την
κίνηση του μηχανισμού αντί να στηρίζεται στην ανάκρουση προηγούμενων
βολών. Το ηλεκτρικό μοτέρ του ΣΙΒΑ είναι ένα θηρίο 20 ίππων, ικανό να
εκτελεί 6.000 βολές το λεπτό με τα ακριβή και καταστρεπτικά βλήματα ΒΠ
20 χιλ.

Σχεδιάστηκε και κατασκευάστηκε στο Μπαγκλαντές. Το αρχικό πρωτότυπο
ολοκληρώθηκε το 2048 αλλά απέτυχε σε όλες τις δοκιμές εκείνης της
χρονιάς. Το σχέδιο λίγο έλειψε να εγκαταλειφθεί μέχρις ότου μια μυστική
έρευνα αποκάλυψε τον Ιούλιο του 2050 ένα μακροχρόνιο σχέδιο δολιοφθοράς
από μια ανταγωνιστρια εταιρία οπλισμών. Αμέσως μετά κατασκευάστηκε ένα
νέο πρωτότυπο το οποίο αποδείχτηκε αρκετά υποσχόμενο ώστε να συνεχιστεί
η ανάπτυξη. Τελικά εξαλείφθηκαν όλα τα μικροπροβλήματα του σχεδίου και
αναδείχτηκε η πραγματική του αξία.

Το ΣΙΒΑ είναι ένα πολύ ελαφρύ -- συγκριτικά με το μέγεθος και την
αποτελεσματικότητά του-- όπλο αεροσκαφών, καθώς ζυγίζει 250 κιλά άδειο
και 400 κιλά γεμάτο. Ο ρυθμός βολής του ξεπερνά κατά πολύ οποιοδήποτε
άλλο τετράκανο πολυβόλο. Τα εξελιγμένα συστήματα στόχευσης που διαθέτει
μπορούν να παρακολουθούν με ακρίβεια έναν εχθρό εφόσον υπάρχει λύση
σκόπευσης από ραντάρ ή οπτικά μέσα. Οι ζώνες τροφοδότησης πυρομαχικών δε
διαθέτουν συνδέσμους, με συνέπεια να είναι τόσο αξιόπιστο ώστε να μην
έχει σημειωθεί καμία εμπλοκή σε ολόκληρο το ιστορικό χρήσης του.

Το ΣΙΒΑ μπορεί να χρησιμοποιεί δύο τύπους πυρομαχικών ΒΠ:
Διατρητικά-Εμπρηστικά και Εκρηκτικά-Εμπρηστικά. Τα πρώτα μπορούν να
διαπεράσουν ευκολότερα το στόχο ενώ τα δεύτερα επιφέρουν μεγαλύτερη
ζημιά αρκεί να κατορθώσουν να διαπεράσουν το στόχο. Και οι δύο τύποι
πυρομαχικών έχουν αποδειχτεί ικανοί να διαπερνούν σε ορισμένο βαθμό τη
θωράκιση των UFO.

Το μεγαλύτερο ελάττωμα του κανονιού ΣΙΒΑ είναι ότι επιφέρει
περιορισμένες ζημιές στα UFO και χρειάζεται σημαντικός χρόνος εμπλοκής
για την κατάρριψη του στόχου. Αυτό δίνει στον εχθρό αρκετό στόχο για να
αποδράσει ή να ανταποδώσει πυρά. Δεν πρέπει όμως να υποβαθμίζεται η αξία
του, καθώς η μεγάλη γεμιστήρα που διαθέτει επιτρέπει τη χρήση του για
μεγαλύτερο χρονικό διάστημα.

### Προτεινόμενο Δόγμα Χρήσης

Η χαμηλή ζημιά που προκαλεί και ο εκτεταμένος χρόνος εμπλοκής
περιορίζουν κάπως τη χρησιμότητα του ΣΙΒΑ. Παρόλα αυτά, τα περισσότερα
μειονεκτήματα του ΣΙΒΑ περιορίζονται όταν αυτό χρησιμοποιείται σε
μεγάλους αριθμούς ή ως τμήμα ενός μικτού οπλοστασίου πυροβόλων και
πυραύλων. Είναι ικανό να παρέχει διαρκή αυτόματα πυρά όσο ο πιλότος
επικεντρώνεται στην αξιοποίηση των πυραύλων του ή μπορεί να
χρησιμοποιείται σε κανονιοφόρους -- ένα ή περισσότερα αναχαιτιστικά
εξοπλισμένα με φορτωμένα με τον μέγιστο αριθμό κανονιών, τα οποία θα
καταρρίπτουν τα UFO μέσω καταιγιστικών πυρών.

Προς το παρόν δεν διαθέτουμε αρκετή εμπειρία για να προτείνουμε αν η
χρήση ή όχι του συγκεκριμένου όπλου αποτελεί βέλτιστο τρόπο αναχαίτησης
των εξωγήινων σκαφών, όμως το κανόνι ΣΙΒΑ θα αποτελεί το καλύτερο γήινο
όπλο για κοντινές αερομαχίες μέχρι να αναλύσουμε τα οπλικά συστήματα των
UFO.

### Προσθετα

Ουδέν.

------------------------------------------------------------------------

### Damage Type

- [normal](Damage/normal "wikilink")

### Skill

- [unguided ordnance](Skills/unguided "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")