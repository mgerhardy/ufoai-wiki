## Technické specifikace: Rotační kanón Šiva

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Technická dokumentace, prověření Sigma -- pouze pro velitele

Zaznamenáno: 19. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Nuže, nyní máme letoun schopný stíhat útočící UFO a potřebujeme jej
vybavit zbraněmi, které mohou skutečně toto cizácké plavidlo sestřelit.
Zhodnotili jsme každou dostupnou zbraň na Zemi jako část programu
EXCALIBUR a nejlepší z nich jsme vybrali pro obranu naší planety.

Šiva je čtyřhlavňový rotační kanón používající 20mm náboje. Je to
externě poháněný kanón -- spíše než závisející na zpětném rázu k rozběhu
ústrojí, využívá k pohonu externí motor. Elektromotor pohánějící Šivu je
vysoce účinné hovado o síle 20 koňských sil, umožňující rychlost palby
přes 6000 ran za minutu s přesností těžce úderných 20mm střel.

Navržen a vyroben v Bangladéši, první prototyp vznikl v roce 2048 a
zklamal všechny v průběhu zkoušek toho roku. Projekt byl brzy přerušen
až do července 2050 a tajné vyšetřování odhalilo dlouhotrvající
sabotážní spiknutí konkurenční zbrojovky. Byl zkonstruován nový
prototyp, který ukázal značné naděje ospravedlňující budoucí vývoj.
Nakonec byly všechny hlavní závady odstraněny a od tohoto okamžiku se
síla této zbraně stala zjevnou.

Šiva je velmi lehký na leteckou zbraň této velikosti a efektivnosti,
váží pouhých 250 kg nenabitý a 400 kg nabitý. Rychlostí palby převyšuje
všechny ostatní existující čtyřhlavňové kanóny. Jeho sofistikované
zaměřovací systémy mohou držet na mušce nepřítele tak dlouho, dokud není
nalezeno dostupné řešení díky radaru, infračervenému nebo optickému
zaměřovači. Bezčlánkové přívody munice jsou vysoce spolehlivé a v
průběhu služby kanónu nebyla zaznamenána žádná jejich závada.

Šiva může ke střelbě využívat dvě varianty nábojů; API (Armour-Piercing
Incendiary -- protipancéřové zápalné) nebo HEI (High-Explosive
Incendiary -- tříštivo-trhavé zápalné). První vynikají lepší
průbojnosti, zatímco druhé způsobí větší poškození pokud je dosažen
průstřel. Oba tyto druhy dokážou být schopny v určité míře probít
pancéřování UFO.

Největším nedostatkem kanónu Šiva je to, že je schopen poškodit UFO
pouze v omezené míře a vyžaduje dost dlouhý čas boje, aby jeho
prostřednictvím byl cíl sestřelen. To také dovoluje nepříteli spoustu
šancí k úniku nebo pokropit náš letoun odvetnou palbou. Na druhé straně,
jeho velký zásobník munice mu dává více výdrže než většina ostatních
zbraní a to je nepodceňovatelné.

### Taktická doporučení

Nízké poškození a potřebný dlouhý čas boje poněkud omezuje užitečnost
kanónu Šiva. Nicméně většina těchto nedostatků může být zlepšena nebo
eliminována, pokud je kanón použit ve větších počtech nebo jako součást
smíšené výzbroje kanónů i raket. Může vést nepřetržitou automatickou
palbu zatímco se pilot soustředí na odpalování raket nebo může tvořit
součást konfigurace dělového člunu -- jeden nebo více stíhačů vybavených
tolika kanóny, kolik je možno dokáže mít bezesporu úspěch.

Nyní máme příliš málo zkušeností k doporučení nejefektivnějšího způsobu
jak se střetnout s cizáckou lodí s nebo bez této zbraně, ale až dokud
nezvládneme ukořistit nějaké cizácké zbraňové instalace, Šiva bude
zůstávat nejlepším leteckým soubojovým kanónem, který může Země
nabídnout.

### Dodatky

Žádné

------------------------------------------------------------------------

### Typ poškození

- [normální](Damage/normal "wikilink")

### Odbornost

- [unguided ordnance](Skills/unguided "wikilink")

## Odkazy

[Category:General](Category:General "wikilink")
[Category:Weapons](Category:Weapons "wikilink")