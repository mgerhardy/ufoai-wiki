# UFOpédia bejegyzés

## Kutatási javaslat

**FROM:** PHALANX bázisparancsnok, PHALANX Atlanti Műveleti
Parancsnokság

**TO:** Paul Navarre alezr., PHALANX Atlanti Műveleti Parancsnokság, K&F
mérnöki részleg

**DATE:** %02i %s %i

**SUB:** Idegen testpáncél

Parancsnok, sikerült visszahoznunk egyfajta idegen testpáncélt a
harctérről. Ez a páncél valóságos sorscsapás volt a katonáink számára a
különféle roncsolásokkal szembeni nagy ellenállóképessége miatt; az
ilyet viselő idegenek fel sem vettek olyan találatokat, amelyek
darabokra szaggatták volna páncél nélküli társaikat. Nem meglepő, hogy
még nem is sikerült leválasztanunk belőle egy darabot, amivel
megkezdhettük volna az összetétel elemzését. Alaposan meg kell
vizsgálnunk ezt a páncélt, amilyen hamar csak lehetséges, és talán
találunk lehetőséget arra is, hogy a saját céljainkra alkalmazzuk.

Ez valószínűleg egy közepes laboridő- és pénzigényű projekt lenne.
Azonnal megkezdjük a munkát, amint megkapjuk az engedélyét, parancsnok.

--Navarre alezr.

## Eredmény

**FROM:** PHALANX bázisparancsnok, PHALANX Atlanti Műveleti
Parancsnokság

**TO:** Paul Navarre alezr., PHALANX Atlanti Műveleti Parancsnokság, K&F
mérnöki részleg

**DATE:** %02i %s %i

**SUB:** Re: Idegen testpáncél

Parancsnok, a jelentés az idegen testpáncélról a rendelkezésére áll!

Valamelyest meglepetésként ért bennünket, hogy az idegen testpáncél
műanyag-szén kompozitból készült, amely egyáltalán nem tartalmaz fémet.
Valójában a legfontosabb elemei olyasmik, amiket az emberiség már régóta
jól ismer: karbon nanocsövek. A karbon nanocsövek (amelyeket CNT-kként,
Carbon Nanotubes, is ismerünk) henger alakú szénmolekulák, amelyek
hihetetlenül erősek - ez az emberiség által ismert legerősebb anyagok
egyike. Relatíve kevés helyen használjuk, mert az előállítása nagyon
drága. Napjainkig nincs a gyártásra gazdaságos mód, és ez korlátozza a
használhatóságot: csak a legdrágább aeronautikai és űrkutatási
programokban találkozni vele.

Az idegen testpáncél a behatolási rétegben tartalmaz CNT-ket (ez ti. a
páncélnak az a rétege, amely megakadályozza a golyókat és egyebeket a
testbe való behatolásban). A nanocsövek szövésre emlékeztető mintázatban
helyezkednek el, amely egy kemény polimer rétegbe van süllyesztve,
emögött pedig egy félfolyékony gél van, amely nagyon hatékonyan elnyeli
a becsapódás energiáját, és a maradék erőhatást nagyon nagy területre
oszlatja el. Az utolsó réteg, amely rugalmas aramidszálakból van,
biztosítja a gél tárolását, és páncél belseje felől esetleg érkező
darabok feltartóztatását.

A karbon nanocsövek vezetőképességének köszönhetően a páncél a
plazmafegyverek ellen legalább olyan jó, mint a hagyományos golyókkal,
lézerekkel és robbanóanyagokkal szemben. Ugyanakkor nem nagyon alkalmas
gyújtóeszközök vagy lángszórók ellen, hiszen azok az atmoszférikus
hőmérsékletet is emelik a viselő körül. A páncél nem tudja hatékonyan
elvezetni a hőt, és nem védelmezi meg a viselőjét attól, hogy megsüljön
a ruhában.

A páncél bakancsainak mozgatását szervómotorokkal segítik, hogy a
viselője gyorsabban tudjon mozogni, és találtunk egy érdekes rendszert a
karrészben, amely segíti a célzást úgy, hogy az alkar megfelelő izmaira
szelektív nyomást biztosít. Ezt a technológiát sokféle módon fel tudjuk
majd mi is használni.

A páncél emberi testhez való adaptálása lehetetlen lenne a fizikai
különbségek és az anyag megmunkálásának nehézségei miatt. Ugyanakkor
kiírtam egy külön kutatási javaslatot egy saját páncél tervezésére és
tömeggyártására, amelyhez ezt az idegen öltözetet használhatnánk
mintául. Mostanra ennek is meg kellett érkeznie önhöz.

--Navarre alezr.

## Hivatkozások

- [Nanokompozit
  páncél](Felszerelés/Páncélok/Nanokompozit_páncél "wikilink")

# Kutatási fa

**(This information for reference only; do not translate or include
in-game.)**

*`Prerequisites:`*
` 1 Alien body armour`

*`Opens:`*
` `[`Nanocomposite Armour`](Equipment/Armour/Nanocomposite_Armour "wikilink")

[Category:General](Category:General "wikilink")
[Category:Armour](Category:Armour "wikilink")