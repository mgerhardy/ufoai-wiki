# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Εξωγήινος Εξοπλισμός -- Εξωγήινος Προσωπικός Θώρακας

Κύριε Διοικητά, περισυλλέξαμε από το πεδίο της μάχης μια εξωγήινη στολή
θωράκισης. Ο θώρακας αυτός έχει βασανίσει αρκετά τους στρατιώτες μας
καθώς εμφανίζει πολύ μεγάλη αντίσταση σε διάφορους τύπους ζημιάς: οι
εξωγήινοι που τον φορούν αντιστέκονται σε πλήγματα που μπορούν να
διαλύσουν τους αθωράκιστους συναδέλφους τους. Δεν πρέπει να μας εκπλήσει
το γεγονός ότι ακόμα δεν έχουμε καταφέρει να τον κόψουμε και να τον
ανοίξουμε προκειμένου να μελετήσουμε τη σύνθεσή του. Θα πρέπει να
αναζητήσουμε όσο πιο σύντομα γίνεται τις αδυναμίες αυτής της θωράκισης,
καθώς και πιθανούς τρόπους για την προσαρμογή της στις ανάγκες μας.

Η συγκεκριμένη έρευνα θα χρειαστεί μέτριες ποσότητες χρηματοδότησης και
εργαστηριακού χρόνου. ΘΑ ξεκινήσουμε τις εργασίες μας μόλις λάβουμε την
έγκρισή σας, κύριε Διοικητά.

--Paul Navarre, Διευθυντής

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Εξωγήινος Εξοπλισμός -- Εξωγήινος Προσωπικός
Θώρακας

Κύριε Διοικητά, σας έχουμε ετοιμάσει πλήρη αναφορά για τον εξωγήινο
θώρακα.

Μας εξέπληξε αρκετά η διαπίστωση ότι ο εξωγήινος θώρακας είναι
κατασκευασμένος από ένα συνδυασμό πλαστικών και άνθρακα, χωρίς την
παραμικρή παρουσία μετάλλου. Συγκεκριμένα, το πιο σημαντικό στοιχείο στη
σύνθεση του θώρακα είναι κάτι που η ανθρωπότητα ήδη γνωρίζει αρκετά
καλά: οι νανοσωλήνες άνθρακα. Οι νανοσωλήνες άνθρακα (γνωστοί και ως
ΝΣΑ) είναι κυλινδρικά μόρια άνθρακα με εκπληκτική αντοχή. Αποτελούν ένα
από τα πιο ανθεκτικά υλικά που γνωρίζουμε, όμως η χρήση τους στη Γη
είναι περιορισμένη εξαιτίας του υπερβολικού κόστους. Μέχρι τώρα δεν έχει
βρεθεί κάποιος οικονομικός τρόπος μαζικής παραγωγής, περιορίζοντας έτσι
τη χρήση τους μόνο στα πλέον ακριβά προγράμματα όπως η αεροναυπηγική και
η εξερεύνηση του διαστήματος.

Ο εξωγήινος θώρακας χρησιμοποιεί ΝΣΑ για στρώμα διάτρησης, δηλαδή για το
στρώμα που σταματά τις σφαίρες και άλλα εισερχόμενα βλήματα πρωτού να
εισέλθουν στο σώμα. Οι νανοσωλήνες υφαίνονται σε μορφή μεγάλου πλέγματος
και τοποθετούνται πάνω σε ένα υπόστρωμα σκληρού πολυμερούς. Πίσω από το
πολυμερές βρίσκεται ένα στρώμα ημίρευστου ζελέ το οποίο εξαπλώνει σε
μεγάλη περιοχή και μειώνει αποτελεσματικά την κινητική ενέργεια των
βλημάτων. Το τελικό στρώμα -- αποτελείται από ένα εύκαμπτο ύφασμα ινών
κέβλαρ -- χρησιμεύει τόσο στον περιορίσμό του ζελε όσο και στο τελικό
σταμάτημα των θραυσμάτων που μπορεί να έχουν δημιουργηθεί στο εσωτερικό
του θώρακα από το βλήμα.

Εκτός από τις συνηθισμένες σφαίρες, τα laser και τα εκρηκτικά, ο θώρακας
παρέχει σημαντική προστασία από το πλάσμα χάρη στις αγώγιμες ιδιότητες
των νανοσωλήνων άνθρακα. Η ειρωνία είναι ότι δεν παρέχει ιδιαίτερη
προστασία από εμπρηστικές συσκευές ή φλογοβόλα, καθώς αυτά τα όπλα
αυξάνουν και την ατμοσφαιρική θερμοκρασία γύρω από τον στόχο. Στη
συγκεκριμένη περίπτωση ο θώρακας δεν βρίσκει μέρος να άγει την θερμότητα
και το άτομο που τον φοράει ψήνεται μέσα στη στολή του.

Τα επιπρόσθετα χαρακτηριστικά του θώρακα περιλαμβάνουν σερβομηχανισμούς
υποβοήθησης κίνησης στην μπότες, με τους οποίους αυξάνεται η ταχύτητα
κίνησης του χρήστη, καθώς και ένα περίεργο σύστημα που βρίσκεται
ενσωματομένο στους βραχίονες και υποβοηθά το σημάδι του χρήστη με το να
ασκεί πίεση επιλεκτικά σε σημεία του χεριού. Ήδη αρχίσαμε και ψάχνουμε
την πληθώρα νέων χρήσεων που παρέχει αυτή η τεχνολογία.

Η προσαρμογή αυτής της θωράκισης στο ανθρώπινο σώμα είναι αδύνατη λόγω
της διαφοράς στη σωματική διάπλαση και τη δυσκολία κατεργασίας των
υλικών. Παρόλα αυτά, έχω συντάξει μια ξεχωριστή ερευνητική πρόταση
σχετικά με την πιθανή σχεδίαση και μαζική παραγωγή ενός δικού μας θώρακα
που θα χρησιμοποιεί την εξωγήινη στολή ως πρότυπο. Η αναφορά μου θα
βρίσκεται σύντομα στα εισερχόμενά σας, κύριε Διοικητά.

--Paul Navarre, Διευθυντής

## Links

- [Nanocomposite
  Armour](Equipment/Armour/Nanocomposite_Armour "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Alien body armour`

*`Opens:`*
` `[`Nanocomposite Armour`](Equipment/Armour/Nanocomposite_Armour "wikilink")

[Category:General](Category:General "wikilink")
[Category:Armour](Category:Armour "wikilink")