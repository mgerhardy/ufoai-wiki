# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Artefakt Obcych -- Pancerz Obcych

Dowódco, z pola walki udało nam się pozyskać praktycznie nieuszkodzony
pancerz Obcych. Relacje naszych żołnierzy opisujące jego niespotykaną
odporność nie wydają się ani o jotę przesadzone; noszący go Obcy z
łatwością byli w stanie znieść ciężki ostrzał praktycznie każdego typu
broni znajdującej się w naszym arsenale. Wystarczy, że powiem, iż żadne
z naszych narzędzi - jak dotąd - nie było w stanie przegryźć się przez
jego konstrukcję. Naszym priorytetem jest jak najszybsze poznanie
silnych i słabych punktów tego pancerza, co może pozwolić na
wykorzystanie tej wiedzy dla naszych przedsięwzięć.

Niniejszy projekt będzie wymagał zużycia zasobów (finansowych i
roboczogodzin) na poziomie średnim. Prace ruszą, jak tylko otrzymamy
Pańską autoryzację.

--mjr Navarre

## Wynik

**DO:** Dowódca Bazy, PHALANX, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Artefakt Obcych -- Pancerz Obcych

Dowódco, pozwalam sobie przedstawić pełny raport dotyczący wyników badań
Pancerza Obcych.

Główne spostrzeżenie płynące z naszych dociekań jest dosyć zaskakujące -
jego konstrukcja w całości opiera się na kompozytach i nie wykorzystuje
ani grama metalu. Co więcej, najważniejszym tworzywem użytym przez
Obcych są węglowe nanorurki, materiał znany już ziemskiej nauce i
charakteryzujący się niesłychaną wytrzymałością.

Jak sama nazwa wskazuje, węglowa nanorurka zbudowana jest z atomów węgla
ułożonych przestrzennie w cylindryczny kształt o średnicy kilku
nanometrów. Jak dotąd, nanorurki nie były szeroko używane w przemyśle,
ze względu na bardzo wysokie koszty produkcji; stosowano je na
ograniczoną skalę w niektórych (posiadających wielkie budżety)
programach aeronautyki, eksploracji kosmosu i eksperymentalnych
projektach wojskowych.

W pancerzu Obcych nanorurki tworzą wierzchnią warstwę nachodzących na
siebie różnokształtnych płytek skutecznie zatrzymującą różne rodzaje
pocisków. Warstwa ta zakotwiczona jest w kolejnej (wykonanej z niezwykle
twardego polimeru), spoczywającej na półpłynnym tworzywie, którego
funkcją jest rozprowadzanie niesionej przez pocisk energii kinetycznej
na możliwie dużej powierzchni. Ostatnia warstwa, zbudowana z włókien
aramidowych, spełnia funkcję dwojaką: pojemnika na wyżej wspomniane
półpłynne tworzywo, oraz zabezpieczenia przed ewentualnymi odpryskami
fragmentów pancerza powstałymi na skutek uderzenia.

Dzięki znakomitemu przewodnictwu cieplnemu rurek węglowych, pancerz
zapewnia bardzo dobrą ochronę nie tylko przed zwykłymi pociskami, ale
także bronią plazmową i laserową. Zaleta ta jednak łatwo może obrócić
się w wadę, kiedy pancerz narażony jest na atak bronią zapalającą - ta,
podgrzewając powietrze wokół niego, uniemożliwia skuteczne odprowadzenie
gromadzącego się ciepła. Wiąże się to z niezwykle nieprzyjemnymi
następstwami dla noszącego pancerz Obcego, który łatwo w takim wypadku
może zostać upieczony żywcem.

Integralną cześcią konstrukcji pancerza jest system serwomechanizmów, z
których część zlokalizowana jest w butach i pozwala na szybkie
poruszanie się, a część tworzy system wzmocnień i podparć dla
przedramienia, ułatwiając dokładne celowanie. Widzimy wiele
potencjalnych zastosowań dla tej technologii.

Przystosowanie tego pancerza dla potrzeb ludzkiego ciała nie wydaje się
możliwe. Jednakże, wiele rozwiązań, które poznaliśmy, jesteśmy w stanie
wykorzystać w zupełnie nowej konstrukcji. Przygotowaliśmy szczegółową
specyfikację i plan badań nad nowym pancerzem; znajdzie go Pan w swojej
poczcie.

--mjr Navarre

## Linki

- [Pancerz
  nanokompozytowy](Ekwipunek/Pancerz/Pancerz_nanokompozytowy "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Alien body armour`

*`Opens:`*
` `[`Nanocomposite Armour`](Equipment/Armor/Nanocomposite_Armour "wikilink")

[Category:General](Category:General "wikilink")
[Category:Weapons](Category:Weapons "wikilink")