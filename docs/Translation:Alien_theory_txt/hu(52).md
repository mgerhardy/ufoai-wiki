# UFOpédia bejegyzés

## Kutatási terv

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Kutatási terv: UFO Elmélet

Parancsnok úr, első alkalommal gyűjtöttünk be egy UFO-t a háború során.
Természetesen nem kell taglalnom, hogy ez mennyire egyedülálló kutatási
lehetőség. Viszont mielőtt belemélyednénk a tanulmányozásába és a
szétszerelésébe, kiterjedtebb látásmódra van szükségünk úgy általában az
UFO-k felépítéséről. Működnek-e még az egyes rendszerek, esetleg van-e
rajtuk csapda? Milyen anyagokból készült? Milyen veszélyekkel jár a
tárolása vagy a szétszerelése? Valamennyi efféle kérdésre kell választ
találnunk mielőtt még bármihez kezdhetnénk vele.

Készek vagyunk hozzálátni a munkához amint az engedélyt megadja, viszont
szükségünk lesz a laborhelyre és némi anyagi támogatásra, hogy
megfelelően felmérjük ezt az elképesztő technológiadarabkát.

--Cdr. Navarre

## Eredmény

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Re: UFO Elmélet

Parancsnok úr, a csapatommal befejeztük a megszerzett UFO átvizsgálását.
Egy valódi mérnöki csodával állunk szemben, és alig várjuk hogy
belevethessük magunkat ebbe a bámulatos technológiába amelyet magában
rejt.

A jármű szokatlan felépítése több megválaszolandó kérdést is felvetett
bennünk. A kivitelezés nagy részének nem úgy néz ki mintha sok értelme
lenne, legalábbis lent a földről megfigyelve. Viszont most hogy közelről
is szemügyre vettük -- és miután a törzs építésében felhasznált idegen
anyagokat laborkörülmények alatt is teszteltük --, sokkal tisztább kép
rajzolódott ki bennünk az UFO képességeiről. Készítettem egy listát a
legfontosabb felfedezéseinkről.

-- Az idegen lökhajtásrendszer olyan rakétahajtómű, amelyhez foghatót
sehol a Földön nem építettek eddig. Tolóerő kifejtéséhez közvetlen
anyag-antianyag megsemmisülést használ, oly módon, hogy protonokat és
antiprotonokat lő a reakciókamrába, majd a robbanás erejét a motor
hátulján át kifele irányítja. Ez rendkívüli hajtóerőt biztosít az
UFO-nak, valamint a reakciónak nincs szüksége levegőre vagy egyéb
gázokra, így teljes vákuumban is képes égni. Egy igen fejlett
hűtőrendszer pumpál folyékony nitrogént folyamatosan a motortéren
keresztül, egyrészt a túlmelegedés ellen, másrészt az infravörös
ujjlenyomat csökkentése érdekében. A motorhőt még a gép elektromos
szükségleteinek az ellátására is felhasználják.

-- Az üzemanyagtartály rendkívül kicsi, a súlyát a gramm töredékében
lehetne kifejezni, de még így is majdnem szívrohamot kaptam, amikor
kiderült hogy mi van benne. Ha ezen tartályok egyikében szivárgás
merülne fel, elég lenne csak háromtized grammnyi antianyag és a robbanás
a hiroshimai atombombáénál is pusztítóbb lenne. Természetesen a tank
páncéllal van védve és olyan mélyen van elrejtve a géptörzsben,
amennyire csak lehet, valamint még vannak mechanikai rendszerek amelyek
végszükség esetén kidobják a tankot, de ezek sem tökéletesek. Egy a
tartályra vagy az azt tartalmazó rendszerre irányuló közvetlen találat
is képes kiváltani egy robbanást. A nagy részét az UFO erős váza
felfogná, de minden egyes robbanás komoly veszélyt jelent a
vadászgépeink számára. Az egyetlen megnyugtató dolog az, hogy a
proton-antiproton reakció kevés sugárzást hoz létre.

-- A gépet emberi megfigyelőrendszerrel szerfelett nehéz érzékelni,
függetlenül attól, hogy az idegenek bármiféle elektronikus hadviselési
módszereket használnának. Ez nagyrészt a törzs anyaga miatt van, amely
nagyon hatékonyan nyel el mindenféle sugárzást. A legtöbb sikerünk a
passzív infravörös- és a gammasugárzási érzékeléssel volt, mivel ezekből
elég sokat engednek ki az antianyag-alapú hajtóművek.

-- Karcsúsága, ami gyenge felhajtóerőt és a légkörbeli nehéz
kezelhetőségét eredményezi, részben a törzs anyagának súlya miatt van.
Lehetetlen lenne használható szárnyakat készíteni ezekből az idegen
anyagokból. Ehelyett minden grammnyi felesleg el lett távolítva róla, és
a gép elég nagy sebességen halad ahhoz, hogy ne legyen szüksége sok
felületre a felhajtóerőhöz. Maga az anyag is igen figyelemre méltó,
részben fém, részben műanyagpolimer. Memóriaötvözetként működik, ami
legalább két meghatározott formát vesz fel, hideg hatására egy tömörebb
alakra zsugorodik, míg ha felmelegedett, akkor repülési szempontokból
egy már sokkal kényelmesebb formává tágul ki. Ez az anyag erősebb és
strapabíróbb mint bármely más Földön ismert anyag (a tiszta szén
nanocsövet leszámítva), és repülőgéptervezésben messzemenően sokoldalúbb
minden másnál. Mindenképp szükség lesz további kutatásokra e téren.

Ezekkel a tényekkel felszerelkezve már hozzáláthatunk az UFO különböző
alkotóelemeinek és betöltött feladatainak a kivizsgálásához. Javaslom
hogy a mérnökeink mihamarabb szedjék darabokra a gépet. Ki tudja mit
fogunk még felfedezni amint a különálló darabok előttünk hevernek majd?

Maga a konkrét UFO is további kutatásra szorul. Úgy gondolom, hogy
közelebbről is megismerkedhetünk a neki szánt szereppel, és talán
rájövünk hogyan tudjuk hárítani a tevékenységeit. Mihamarabb küldök
magának mégegy kutatási javaslatot

Akármire is jutunk ezen gépek tanulmányozásával, Parancsnok úr, csak a
javunkra válhat a Földért vívott harcban.

--Cdr. Navarre

# Research Tree Data

**(This information for reference only; do not translate or include
in-game.)**

*`Prerequisites:`*
` 1 UFO of any type in UFO Hangar`

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Research](Category:Research "wikilink")