# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Teoria UFO

Dowódco, po raz pierwszy w tej wojnie udało nam się zdobyć UFO. Nie
muszę tłumaczyć, że jest to niepowtarzalna okazja do przeprowadzenia
interesujących badań. Jednak zanim będzie można rozpocząć szczegółową
analizę i rozebrać pojazd na części, konieczne jest opracowanie ogólnego
raportu na temat konstrukcji UFO. Czy jakieś systemy są nadal aktywne
lub stanowią zagrożenie dla naszego personelu (zarówno podczas
przechowywania, jak i demontażu)? Jakich materiałów użyto do jego
budowy? Przed kontynuowaniem badań musimy odpowiedzieć na te i wiele
innych pytań.

Jesteśmy gotowi rozpocząć prace natychmiast, ale do poprawnej analizy
tej niesamowitej technologii konieczne jest przydzielenie odpowiednich
laboratoriów, personelu i funduszy.

--mjr Navarre

## Wynik

**DO:** Dowódca Bazy, PHALANX, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Teoria UFO

Dowódco, wraz z zespołem zakończyłem analizę zdobytego UFO. To prawdziwe
cudo techniki i nie możemy się już doczekać, kiedy będziemy mogli dobrać
się do tej wspaniałej technologii.

Dziwna konstrukcja pojazdu wzbudziła wiele wątpliwości. Jego kształt
wydaje się nie mieć uzasadnienia, gdy patrzy się na niego z Ziemi.
Jednak teraz, gdy udało nam się przyjrzeć mu z bliska i przetestować
materiały użyte przez Obcych do budowy kadłuba w warunkach
laboratoryjnych, lepiej rozumiemy możliwości UFO. Poniżej zamieszczam
listę najważniejszych odkryć:

– Napęd pojazdów Obcych to rodzaj silnika rakietowego, ale niczego
podobnego nigdy na Ziemi nie zbudowano. Do wytwarzania ciągu używana
jest bezpośrednia anihilacja materii i antymaterii. Protony i
antyprotony umieszczane są w komorze reaktora, a siła wybuchu stanowi
siłę odrzutową napędzającą pojazd. Dzięki temu UFO dysponuje ogromną
mocą, a do podtrzymania reakcji nie jest wymagane powietrze ani inne
gazy, co umożliwia silnikowi pracę nawet w całkowitej próżni. Do
utrzymania niskiej temperatury silnika (i zarazem zmniejszenia
możliwości wykrycia UFO za pomocą podczerwieni) stosowany jest bardzo
zaawansowany system chłodzenia, który nieustannie obmywa silnik ciekłym
azotem. Ciepło wytwarzane przez silnik przekształcane jest również w
elektryczność na potrzeby pojazdu.

– Zbiornik paliwa jest bardzo mały, waży zaledwie ułamek grama, ale jego
zawartość o mało nie przyprawiła mnie o zawał serca. Gdyby któryś z tych
zbiorników utracił szczelność... Wystarczy 300 miligramów antymaterii,
aby spowodować wybuch o sile większej niż bomba atomowa zrzucona na
Hiroszimę. Oczywiście zbiornik jest opancerzony i umieszczony głęboko we
wnętrzu kadłuba. Istnieją także mechaniczne systemy umożliwiające
zrzucenie zbiornika w razie niebezpieczeństwa, ale nie są one doskonałe.
Bezpośrednie trafienie zbiornika lub systemu, w którym się znajduje,
nadal może spowodować eksplozję. Znaczna część siły wybuchu zostałaby co
prawda pochłonięta przez strukturę UFO, ale każda tego rodzaju eksplozja
stanowi zagrożenie dla naszych samolotów przechwytujących. Jedynym
pocieszeniem jest fakt, że eksplozje protonów i antyprotonów powodują
niewielki opad radioaktywny.

– Pojazd wyjątkowo trudno wykryć przy użyciu ludzkiej technologii,
niezależnie od możliwości Obcych w dziedzinie wojny elektronicznej.
Główną tego przyczyną są materiały, z których wykonano kadłub. Bardzo
skutecznie absorbują one wszelkie rodzaje promieniowania. Ponieważ
silniki wykorzystujące antymaterię wytwarzają duże ilości promieniowania
gamma i pasywnego promieniowania podczerwonego, najskuteczniejsze
okazało się wykrywanie właśnie tych dwóch rodzajów promieniowania.

– Podłużna konstrukcja generująca niewielką siłę nośną i utrudniająca
manewrowanie w powietrzu została częściowo wymuszona przez dużą wagę
materiałów tworzących kadłub. Przy ich użyciu bardzo trudno byłoby
skonstruować skuteczne skrzydła. Dlatego też pojazd maksymalnie
odciążono i porusza się on bardzo szybko, dzięki czemu nie jest wymagana
duża powierzchnia wytwarzająca siłę nośną. Sam materiał jest również
niezwykle interesujący. Częściowo jest to metal, a częściowo polimerowe
tworzywo sztuczne, i działa jak stop „zapamiętujący” co najmniej dwa
przypisane mu kształty. Jeśli jest zimny, kurczy się, natomiast po
rozgrzaniu rozciąga się, dzięki czemu pojazd może przyjąć kształt
ułatwiający lot. Materiał ten jest twardszy i bardziej wytrzymały niż
wszystkie materiały znane na Ziemi (z wyjątkiem czystych nanorurek
węglowych) i ma znacznie szersze możliwości zastosowania w projektowaniu
pojazdów powietrznych. Dalsze badania są niezbędne.

Dzięki tym danym możemy rozpocząć analizę poszczególnych komponentów UFO
i ich zadań. Zalecam natychmiastowe przydzielenie inżynierów do prac
przy demontażu części UFO. Kto wie, czego możemy się dowiedzieć, gdy
przeanalizujemy poszczególne elementy tego pojazdu.

Nie należy również przerywać badań nad pojazdami UFO. Myślę, że możemy
dowiedzieć się więcej o ich funkcjach, a może nawet uzyskamy informacje,
które pomogą przeciwstawiać się ich działaniom. Jak tylko będę mógł,
prześlę kolejną propozycję badań.

Wszelkie dane na temat tych pojazdów mogą nam tylko pomóc w obronie
Ziemi.

--mjr Navarre

# Research Tree Data

**(This information for reference only; do not translate or include
in-game.)**

*`Prerequisites:`*
` 1 UFO of any type in UFO Hangar`

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Research](Category:Research "wikilink")