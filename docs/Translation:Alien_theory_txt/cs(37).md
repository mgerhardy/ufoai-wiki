# Záznam v UFOpedii

## Návrh

**PRO:** Velitel základny, PHALANX, Velení atlantických operací

**OD:** vel. Paul Navarre, VaV: Technické oddělení, PHALANX, Velení
atlantických operací

**DATUM:** %02i %s %i

**PŘEDMĚT:** Teorie UFO

Veliteli, ukořistili jsme první UFO během této války. Lze jen těžko
vyjádřit jaká to je unikátní příležitost k výzkumům. Nicméně dříve, než
začneme přemýšlet o jeho podrobnějším zkoumání a rozebírání na
součástky, budeme potřebovat širší přehled o konstrukci UFO jako
takového. Jsou některé jeho systémy stále aktivní nebo chráněné
nástrahami? Z jakého materálu je vyrobeno? Jaké nebezpečí by mohlo
představovat během skladování a rozebírání? Všechny tyto otázky a další
musí být zodpovězeny, než se pustíme dále.

Jsme připraveni začít s prací jakmile dáte pokyn, ale budeme potřebovat
nějaký čas v laboratořích a peníze abychom mohli dostatečně prozkoumat
tuto úžasnou technologii

--vel. Navarre

## Výsledek

**PRO:** Velitel základny, PHALANX, Velení atlantických operací

**OD:** vel. Paul Navarre, VaV: Technické oddělení, PHALANX, Velení
atlantických operací

**DATUM:** %02i %s %i

**PŘEDMĚT:** Re: Teorie UFO

Veliteli, můj tým a já jsme dokončili analýzy týkající se námi
ukořistěného UFO. Je to skutečný zázrak techniky, a všichni už
netrpělivě čekáme na chvíli, kdy se budeme moci podívat hlouběji na
zoubek celé této úžasné technologii.

Podivná konstrukce plavidla vyvolala mnoho otázek k zodpovězení. Značná
část konstrukce nedává smysl při pohledu ze země. Avšak nyní, když jsme
se mohli podívat zblízka a osobně -- a otestovat cizácké materiály trupu
za laboratorních podmínek -- získali jsme mnohem jasnější obraz o
schopnostech UFO. Udělal jsem si seznam našich nejvýznamnějších objevů.

-- Cizácký pohonný systém je variantou raketového motoru zcela
nepodobného tomu, jaké se vždycky vyráběly na Zemi. Využívá přímé
anihilace hmoty s antihmotou k produkci tahové síly prostřednictvím
vhánění protonů a antiprotonů do reakční komory a potom usměrněním této
výbušné síly ven zadní částí motoru. To dodává prostředkům UFO extrémní
výkon přičemž není zapotřebí žádný vzduch nebo jiný plyn jako palivo pro
reakci, takže mohou pracovat i v úplném vakuu. Je zde vysoce pokročilý
chladící systém nepřetržitě čerpající kapalný dusík skrz motor, který
zajišťuje jeho ochlazování a omezuje infračervené vyzařování. Teplo od
motoru je rovněž využíváno pro zásobování letounu elektřinou.

-- Palivová nádrž je velmi, velmi malá, odměřující zlomky gramů, nicméně
když jsme objevili to, co bylo uvnitř, dostal jsem málem infarkt. Pokud
nastane únik obsahu jedné z těchto nádrží, pouze tři desetiny gramu této
antihmoty mohou převýšit výbušnou sílu hirošimské atomové bomby.
Přirozeně tato nádrž je opancéřována a ponořena tak hluboko, jak je
možné uvnitř trupu a mechanické systémy umožňují odhození nádrže v
případě nebezpečí, nicméně také nejsou dokonalé. Přímý zásah nádrže nebo
zásobovacího zařízení může způsobit explozi. Většina síly výbuchu bude
pohlcena tuhou konstrukcí UFO, ale každý takový výbuch představuje
extrémní ohrožení pro naše stíhačky. Jediná výhoda je ta, že exploze
protonů a antiprotonů vytvoří pouze malý radioaktivní spad.

-- Letoun je extrémně obtížně zjistitelný pozemskými detekčními systémy,
bez ohledu na jakékoliv schopnosti radioelektronického boje cizáckých
zařízení. To je povětšině díky materiálům trupu, které velmi efektivně
pohlcují všechny druhy záření. Měli jsme největší štěstí s pasivním
infračerveným způsobem detekce nebo s detekcí prostřednictvím gamma
záření, protože antihmotové motory produkují poměrně velké množství
obojího.

-- Štíhlý design, vytvářející mizernou vztlakovou sílu a způsobující
obtížnou ovladatelnost ve vzduchu, je částečně kvůli značné hmotnosti
materiálů trupu. Je nemožné vytvořit účinná křídla z cizáckých trupových
materiálů. Každý gram přebytečné hmoty byl odstraněn a letoun se
pohybuje ve vysokých rychlostech, takže vyžaduje pouze velmi malý povrch
pro působení vztlakové síly. Materiál sám o sobě je poměrně
překvapující, částečně kov a částečně plastový polymer. Funguje jako
paměťová slitina, "pamatující si" alespoň dva přidělené tvary,
smršťující se do více kompaktní podoby po ochlazení a automaticky se
roztahující do lépe letícího tvaru jakmile je zahřáta. Je silnější a
tužší, než jakýkoliv známý pozemský materiál (kromě karbonových
nanotrubic) a mnohem více všestrannější v letecké konstrukci. Více
výzkumů je určitě nutných.

Vyzbrojeni těmito fakty, nyní můžeme začít analyzovat rozdílné součásti
a funkce UFO. Doporučuji, aby naši technici začali rozmontovávat tento
letoun přímo na součástky. Kdo ví, co ještě objevíme z jednotlivých dílů
a součástí před námi?

Je také zaručeno více dalších výzkumů ohledně UFO. Myslím, že se můžeme
ponořit hlouběji do jejich zamýšlených funkcí a snad vyzískáme nějaký
náhled na to, jak zvrátit jejich aktivity. Pošlu Vám další návrhy,
jakmile budu moci.

Cokoliv se dozvíme ohledně těchto letounů, může nám pomoci v našem boji
o Zemi.

--vel. Navarre

# Strom výzkumných dat

**(This information for reference only; do not translate or include
in-game.)**

*`Prerequisites:`*
` 1 UFO of any type in UFO Hangar`

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Research](Category:Research "wikilink")