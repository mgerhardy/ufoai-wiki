# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Ο Εχθρός Στη Γη

Κύριε Διοικητά,

Η ομάδα μου και εγώ είμαστε βαθύτατα θορυβημένοι, όπως είμαι βέβαιως ότι
θα είστε και εσείς, από τις πρόσφατες αναφορές για ανθρώπινη
επιθετικότητα εναντίον του προσωπικού της PHALANX. Όλοι μας έχουμε δει
τα πλάνα από τα πεδία μαχών. Δεν χωράει αμφιβολία ότι οι επιτιθέμενοι
ήταν άνθρωποι όπως εσείς και εγώ, όμως φάνηκε ξεκάθαρα ότι
χρησιμοποιούσαν εξωγήινους οπλισμούς και συσκευές -- ορισμένους εκ των
οποίων δεν έχει ξανασυναντήσει κανένας στην PHALANX.

Τα ανησυχητικά ερωτήματα φαίνονται να πληθαίνουν. Πρώτα, όμως, πρέπει να
αναθεωρήσουμε τα δεδομένα που διαθέτουμε

Υπάρχουν ομάδες ανθρώπων φιλικά προσκείμενες στους εξωγήινους; Ναι.

Οι εξωγήινοι προμηθεύουν και εξοπλίζουν τους ανθρώπινους υπηρέτες τους;
Κατά πάσα πιθανότατα, είναι η μόνη εξήγηση για τον εξελιγμένο εξωγήινο
οπλισμό τους.

Οι υπηρέτες αποτελούν απειλή; Σίγουρα. Πιθανόν μεγαλύτερη και από την
ίδια την εξωγήινη απειλή.

Πρέπει να εξετάσουμε σε βάθος τι συμβαίνει με τα συγκεκριμένα άτομα. Αν
καταφέρουμε να βρούμε τις πιο κοινές μεθόδους εξωγήινης διείσδυσης, το
Τμήμα Πληροφοριών μας θα μπορέσει να σχηματίσει μια πιο αποτελεσματική
στρατηγική προπαγάνδας με συνέπεια την αύξηση των εθελοντών αλλά και τη
μείωση του ρυθμού εξωγήινης διείσδυσης ανά την υφήλιο. Αλλά και το Τμήμα
Βιολογίας έχει προσωπικό ενδιαφέρον: θα θέλαμε να μελετήσουμε
τουλάχιστον έναν ανθρώπινο αιχμάλωτο από τη Μονάδα Περιορισμού και να
εκτελέσουμε αναλυτικές εξετάσεις. Θέλουμε να διαπιστώσουμε αν οι
εξωγήινοι, εκτός από την εκπαίδευση και τον εφοδιασμό αυτών των
ανθρώπων, τους έχουν αλλάξει και σωματικά.

Ο διευθυντής Wong (Τμήμα Πληροφοριών) μου ζήτησε να σας αναφέρω ότι, σε
περίπτωση που καθυστερήσουμε να εφαρμόσουμε μια νέα πληροφοριακή
στρατηγική, είναι πολύ πιθανό να αντιμετωπίσουμε σύντομα δυσκολίες στη
στρατολόγηση και αυξημένη αντίσταση καθώς οι υπηρέτες των εξωγήινων θα
συνεχίζουν το έργο τους. Συμφωνώ μαζί του. Πρέπει να κρατήσουμε τον
πλανήτη ενωμένο αν θέλουμε να έχουμε πιθανότητες αντιμετώπισης της
εξωγήινης απειλής.

Με σεβασμό,

Δρ. Connor

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Ο Εχθρός Στη Γη

Κύριε Διοικητά,

Πρέπει αμέσως να το διαβάσετε αυτό. Όπως ζητήσατε, εκτελέσαμε ορισμένες
βεβιασμένες αυτοψίες και καταβάλλαμε τα δυνατά μας να μελετήσουμε τους
αιχμαλώτους ανθρώπους στην προσπάθεια να αντιμετωπίσουμε τους υπηρέτες
των εξωγήινων. Τα αποτελέσματα είναι ανησυχητικά.

Θυμάστε την αναφορά που σας είχα στείλει όταν ερευνήσαμε το πρώτο
ζωντανό δείγμα εξωγήινου; Αν θυμάστε, είχε χάσει κάθε ίχνος νοημοσύνης
και δεν αντιδρούσε καθόλου μακριά από άλλα άτομα της κατανεμμημένης
νοημοσύνης. Κύριε Διοιηκητά, προετοιμαστείτε: ο άνθρωπος που κρατάμε
αιχμάλωτο στη Μονάδα Περιορισμού παρουσιάζει **τα ίδια ακριβώς
συμπτώματα**. Μια εξονυχιστική ανάλυση αίματος παρείχε ξεκάθαρες
αποδείξεις ότι ο αιχμάλωτος είναι μολυσμένος με κάποιο στέλεχος του ΕΜΙ.

Το στέλεχος αυτό είναι ελαφρά διαφοροποιημένο από τα υπόλοιπα που έχουμε
συναντήσει και φοβόμαστε ότι μπορούμε να το προσδιορίσουμε μόνο ως
"ΕΜΙ-Α". Φαίνεται να έχει σχεδιαστεί με μοναδικό σκοπό τη μόλυνση του
ανθρωπίνου μυαλού με την κατανεμμημένη νοημοσύνη των εξωγήινων:
απομονώνει τις φυσικολογικές νοητικές λειτουργίες και τις αντικαθιστά με
μια άμεση σύνδεση με την εξωγήιη ομάδα, ανεξάρτητα από το αν υπάρχει
ομάδα ή όχι, μέ έναν τρόπο που ακόμα δεν έχουμε κατανοήσει. Τα δείγματά
μας καλύπτουν το πλήρες ανθρώπινο φάσμα: η μόλυνση δεν κάνει διακρίσεις
ως προς το IQ ή τις σωματικές δυνατότητες του θύματος. Η μετάδοση της
μόλυνσης φαίνεται πως επιτυγχάνεται με έγχυση μολυσμένου αίματος
απευθείας στις φλέβες του θύμΟι ατος. Είναι προμελετημένη και αδίστακτη.
Οποιαδήποτε ποσότητα μολυσμένου αίματος αρκεί για να μεταδοθεί ο ιός.

Οι διαδικασίες καραντίνας εκτελούνται πλέον στο μέγιστο βαθμό ασφάλειας,
ενώ ξεκίνησε άμεσος εργαστηριακός επανέλεγχος όλου του προσωπικού. Οι
στρατιώτες μας παραμένουν καθαροί, δόξα τω Θεό -- φανταστείτε να
πηγαίναμε στο πεδίο της μάχης με στρατιώτες που θα μπορούσαν ανά πάσα
στιγμη΄να στραφούν εναντίων των συναδέλφων τους -- όμως φοβάμαι ότι
βρήκαμε το πρώτο σίγουρο αποτέλεσμα. Πρόκειται για τον Δρ. Eisenhower,
τον Διευθυντή Διοίκησης. Εδώ και μια εβδομάδα λείπει σε διακοπές, όμως
εξετάσαμε ένα παλαιότερο δείγμα του και βγήκε θετικό. Δεν γνωρίζουμε
πότε ή πως τον διεύθειραν οι εξωγήινοι ή τουλάχιστον αν ξεκίνησε στην
PHALANX με έντιμες προθέσεις. Το σίγουρο είναι ότι τις τελευταίες
εβδομάδες δρούσε ως εξωγήινος κατάσκοπος. Δυστyχώς, δεν μοπρούμε να τον
εντοπίσουμε στην τοποθεσία που μας είχε δώσει. Η Εσωτερική Ασφάλεια έχει
πάρει τον έλεγχο του σταθμού εργασίας του και είναι στην διαδικασία του
ελέγχου πληροφοριών.

Τα πράγματα είναι κάπως χαοτικά αυτί τη στιγμή. Η μόλυνση του Δρ.
Eisenhower υποδεικνύει ότι και άλλα μέλη της κατανεμμημένης νοημοσύνης
-- είτε εξωγήινοι ή μολυσμένοι άνθρωποι -- βρίσκονταν αρκετά κοντά στον
Δρ Eisenhower ώστε εκείνος να μπορεί να λειτουργεί σε επίπεδα ανθρώπινης
νοημοσύνης. Μπορεί να συνδέθηκε με τους αιχμαλώτους στη Μονάδα
Περιορισμού, με κάποιον κοντινό θύλακα εξωγήινων ή ακόμα και με άλλους
κατασκόπους μέσα στη βάση μας. Δεν γνωριζουμε ακόμα και το πιθανότερο
είναι να μη μάθουμε ποτέ. Όλοι στο Τμήμα Βιολογίας είμαστε έντρομοι. Ο
βοηθός μου πετάγεται με το παραμικρό από τον φόβο του.

Κύριε Διοικητά, **πρέπει** να αναπτύξουμε ένα αντίδοτο στον ΕΜΙ-Α το
συντομότερο δυνατόν. Ο κίνδυνος να μολυνθούν οι στρατιώτες και το
προσωπικό περισυλλογής στο πεδίο της μάχης είναι πολύ μεγάλος για να τον
αγνοήσουμε έστω και μια στιγμή. Επομένως, ζητώ την άδειά σας να ξεκινήσω
άμεσα εργασίες για την ανάπτυξη ενός εμβολίου. Σας παρακαλώ, σας ικετεύω
να απαντήσετε όσο πιο σύντομα μπορείτε.

Με σεβασμό,

Δρ. Connor

# Research Tree Data

**(This information for reference only; do not translate or include
in-game.)**

*`Prerequisites:`*
` Player attacked by humans`
` `[`A New Twist`](Storyline/A_New_Twist "wikilink")

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")