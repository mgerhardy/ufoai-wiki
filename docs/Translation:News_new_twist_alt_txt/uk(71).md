# Запис НЛО-довідника

## Повідомлення

Командувачу, це надзвичайно терміновий рапорт, будь ласка, ознайомтесь з
ним якомога скоріше.

Під час наших безперервних досліджень організму ПЗВІ, я дізнався нову
тривожну інформацію. У мене є причина вважати, що ПЗВІ є значно більшою
частиною плану прибульців, ніж ми підозрювали раніше.

Спершу про передумови. Коли ми робили перші аналізи клітинної структури
прибульців, ми зіткнулися з деякими аномаліями, коли наші тести копій
ДНК провалювалися через якесь незрозуміле забруднення зразків. Спочатку,
ми відкинули цю проблему, як людський фактор, але вона продовжила
з'являтися з дивовижною регулярністю. Той самий результат, знову і
знову. Кожного разу, коли ми використовували зразок, що не пройшов
кріообробку для зберігання, нам не вдавалося отримати жодної
незабрудненої послідовності. Все це не мало жодного сенсу, доки ми не
виявили інфекцію ПЗВІ у цивільних. Я відразу відчув взаємозв'язок, але
вирішив дочекатися того моменту, коли я мав би докази. З тих пір я
витрачав частину свого вільного часу, роздумуючи над проблемою. Тепер
мені видається, що я знайшов причину. Це — сама інфекція.

Я визначив, що всі прибульці є носіями власної версії мікроорганічної
зарази. Для кожного тіла і типу крові існують свої відмінності, але
безсумнівно, це один організм. Ми можемо лише припустити, що різні
версії інфекції були спеціально розроблені, щоб пристосовуватись до
кожного виду.

Оскільки кожен вид прибульців переносить свою унікальну версію інфекції,
я використав алфавітні позначення, які вказують на походження виду
версії. У людей ПЗВІ-Л, Тамани переносять ПЗВІ-Т і так далі.

Функція цього організму у тілах прибульців не є очевидною, оскільки у
нас не має жодного не зараженого зразку, з яким ми могли би порівняти
ефекти. Однак, беручи до уваги нову інформацію, ми повинні зробити
висновок, що ПЗВІ не просто біологічна зброя проти людства. Можливо,
вона і використовується як зброя для того, щоб придушити мислення та
приєднати індивід до групового розуму, незалежно від того, існує така
група чи ні. Також може бути, що всі відправлені на Землю прибульці є
членами певної касти невільних солдатів або, навіть, полонених, яких
змушують воювати. Щось на зразок червоноармійських штрафних батальйонів
часів Другої Світової Війни. Поки що, ми не можемо знати напевно.

Командувачу, я вважаю, що нам слід продовжувати наполегливі дослідження
ПЗВІ, щоб знайти правду за цими таємницями. Ми повинні визначити істинне
призначення цього організму, що воно означає для війни і нас, як виду.
Може так статися, що ПЗВІ-Л становить найбільшу загрозу, з якою ми
коли-небудь мали справу.

Ми не можемо допустити, щоб ці створіння поневолили нашу планету.

З повагою,

док. Коннор.

## Посилання

# Research Tree Data

**(This information for reference only; do not translate or include
in-game.)**

*`Prerequisites:`*
` Any 2 organic alien autopsies`
` `[`The Enemy On Earth (early)`](Aliens/The_Enemy_On_Earth_(early) "wikilink")

*`Opens:`*
` `[`The Alien Strategy`](Research/The_Alien_Strategy "wikilink")

[Category:General](Category:General "wikilink")
[Category:Storyline](Category:Storyline "wikilink")