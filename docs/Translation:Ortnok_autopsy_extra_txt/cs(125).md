# Záznam v UFOpedii

## Návrh

**PRO:** Velitel základny, PHALANX, Velení atlantických operací

**OD:** Dr. Connor, VaV: Biologické oddělení, PHALANX, Velení
atlantických operací

**DATUM:** %02i %s %i

**PŘEDMĚT:** Návrh: Pitva cizáka - Ortnok

Veliteli,

získali jsme nové tělo mrtvého cizáka z bojiště. Měli bychom začít s
pitvou a vyhodnocováním hned, jakmile to bude možné.

S pozdravem,

Dr. Connor

## Výsledek

**PRO:** Velitel základny, PHALANX, Velení atlantických operací

**OD:** Dr. Connor, VaV: Biologické oddělení, PHALANX, Velení
atlantických operací

**DATUM:** %02i %s %i

**PŘEDMĚT:** Výsledek: Pitva cizáka - Ortnok

Veliteli,

pitva a posouzení zeleného cizáckého jedince jsou hotovy. Předkládám Vám
mé shrnutí pro Váš přehled.

První věc, které jsme si povšimnuli u tohoto druhu, který byl pojmenován
"Ortnok" je jeho velikost. Vypadá jako zvířecí, neohrabaná karikatura
muže - něco, co může docela zneklidnit naše muže v poli, nicméně
potvrdilo se, že Ortnok není žádným způsobem geneticky spřízněný s
lidstvem.

Úměrně ke své tělesné hmotnosti má Ortnok více svalstva, než
profesionální kulturista. Nejprve jsme usuzovali, že je to pouze
důsledek domovského světa s extrémně velkou gravitací, nicméně
následující hormonální a toxikologické rozbory našeho jedince odhalily
něco zajímavého. Subjekt se zdá být podroben od narození těžké dietě
genetických manipulací a anabolických steroidů. To, v kombinaci s
neuvěřitelnou hustotou svalové tkáně, dělá Ortnoky fyzicky silnějšími,
než jakoukoliv biologickou entitu na Zemi.

V průběhu našich prvních řezů jsme byli překvapeni zjištěním, že Ortnok
nemá žádnou krev. Má plíce, vnitřnosti a něco podobného zažívacímu
ústrojí, ale žádná játra nebo srdce, které bychom mohli identifikovat.
Namísto tepen má velmi dobře vyvinutý systém nervových trubic,
naplněných druhem elektricky vodivého gelu, který se zdá pohánět a
ovládat svaly přímou elektrickou stimulací. Potřebná elektřina je
vytvářena prostřednictvím trávení organické hmoty a ukládána v sadě
velkých "úhořovitých" orgánů pod plícemi. Nervový systém samotný je
vyživován zbytkovými produkty trávícího procesu prostřednictvím žil
naplněných stlačeným vzduchem. Veškerá hrudní dutina může být bohatě
opatřena pancéřovými pláty uloženými právě pod hrubou zelenou pokožkou.

Oči jsou kryty chirurgicky implantovanými čočkami, které vylepšují
Ortnokům již tak excelentní zrak, rozšiřující jej až do infračerveného
spektra. Uši se skládají ze série malých dutin, tři na každé straně
hlavy, které jsou překvapivě velké a dobře vyvinuté. S těmito důkazy
musíme usuzovat, že Ortnokové mají výborný sluch, ačkoliv nos a čichové
orgány jsou poměrně malé, zakrnělé téměř k zbytkovosti.

Z výsledků pitvy a našich analýz bojových filmových záběrů můžeme
shrnout následující:

-- Mozek je docela malý na hominida této velikosti, ne větší jako u Homo
erectus, nicméně je to pravděpodobně dostačující pro úlohu pěšího
bojovníka. Ortnokové určitě nevykazují žádnou taktickou lenivost na
bojišti.

-- Tříprstá ruka je schopna nést a používat široké spektrum vybavení.
Ačkoliv Ortnokové jsou nejčastěji vybaveni těžkými zbraněmi
odpovídajícími jejich velikosti.

-- Ortnokové jsou silní, tvrdí a nebezpeční. Jejich vnitřní pancíř
posiluje jejich přirozenou odolnost ještě více a činí je obtížně
vyřaditelnými. Protipancéřové náboje nebo zápalné zbraně jsou
doporučeny. Laserové, výbušné a sečné zbraně nebudou velmi efektivní
díky značnému obrnění.

-- Všichni Ortnočí jedinci, které jsme doposud viděli nebyli vybaveni
rozmnožovacími orgány. Z chirurgických jizev v oblasti slabin usuzujeme,
že mohli být z nějakého důvodu vykastrováni.

V boji se tito jedinci zdají být využíváni nejčastěji v úloze těžké
pěchoty a palebné podpory. Nejsou obzvláště přesní s jejich poněkud
těžkopádnými zbraněmi, nicméně pokud operují ve větších počtech, obvykle
dokáží vytvořit dostatek palby k potlačení a poté likvidaci družstva
PHALANXu. Ortnokové se nezdají sloužit k mnoha specializovaným výkonům;
nikdy nejsou použiti jako technikové podle našich kamerových sledování a
obvykle se zabývají zajišťováním obvodové bezpečnosti pro Tamany, když
nejsou zaměstnáni v boji.

V krku subjektu se nachází komplexní sada implantátů, které budou
vyžadovat další analýzy, abychom jim plně porozuměli. Pošlu Vám více
detailní analýzy spolu s návrhem výzkumu.

Nemáme žádnou dostatečnou představu, odkud se vzalo jméno "Ortnok".
Vojáci to nevědí ani žádný z nás. Přesto je to dobré jméno a zdá se být
zažité.

To je vše, co pro Vás nyní mám. Zkontaktuji Vás opět, jakmile něco
nového objevíme.

S pozdravem,

Dr. Connor

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Ortnok corpse`

*`Opens:`*
` `[`Alien Breathing Apparatus`](Research/Alien_Breathing_Apparatus "wikilink")` (if not yet opened; can also be opened by`
` `[`Alien Autopsy -- Taman`](Aliens/Taman "wikilink")` or `[`Alien Autopsy -- Shevaar`](Aliens/Shevaar "wikilink")`)`

[Category:General](Category:General "wikilink")
[Category:Aliens](Category:Aliens "wikilink")