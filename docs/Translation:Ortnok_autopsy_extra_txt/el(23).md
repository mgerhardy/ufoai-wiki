# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Αυτοψία Εξωγήινου -- Όρτνοκ

Κύριε Διοικητά,

Περισυλλέξαμε από το πεδίο της μάχης τη σωρό ενός νέου εξωγήινου είδους.
Προτείνω να ξεκινήσουμε την νεκροτομή και αξιολόγησή του το συντομότερο
δυνατόν.

Με σεβασμό,

Δρ. Connor

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Αυτοψία Εξωγήινου -- Όρτνοκ

Κύριε Διοικητά,

Ολοκληρώσαμε την αυτοψία και αξιολόγηση του πράσινου εξωγήινου
δείγματος. Σας υποβάλλω τα ευρήματά μας προς αξιολόγηση.

Το πρώτο που παρατηρεί κανείς στο συγκεκριμένο είδος, το οποίο έχει
ονομαστεί 'Όρτνοκ' είναι το μέγεθός τους. Η εμφάνισή του μοιάζει με
ογκώδη και χοντροκομμένη καρικατούρα ανθρώπου, γεγονός που μπορεί να
προκαλεί δυσφορία στους στρατιώτες μας, όμως επιβεβαιώσαμε ότι οι Όρτνοκ
δεν έχουν καμία γεννετική συγγένεια με τους ανθρώπους.

Οι Όρτνοκ έχουν μεγαλύτερη αναλογία μυικής μάζας προς σωματικό βάρος από
έναν επαγγελματία body builder. Αρχικά υποθέσαμε ότι αυτό οφείλεται στην
πιθανή καταγωγή των Όρτνοκ από έναν πλανήτη με πολύ έντονες βαρυτικές
δυνάμεις. Όμως, οι ορμονικές και τοξικολογικές εξετάσεις που κάναμε στο
δείγμα μας αποκαλύψαν κάτι ενδιαφέρον: ανατρέφονται εκ γεννετής
υποβάλλονται σε σημαντικές γενετικές τροποποίηση και μεγάλες ποσότητες
αναβολικών στεροειδών. ΤΟ γεγονός αυτό, σε συνδυασμό με τη εκπληκτική
πυκνότητα του μυϊκού τους ιστού, τους καθιστά σωματικά δυνατότερους από
οποιαδήποτε βιολογική οντότητα της Γης.

Όταν κάναμε την πρώτη τομή στο πτώμα εκπλαγήκαμε από τη διαπίστωση ότι
οι Όρτνοκ δεν έχουν καθόλου αίμα. Το σώμα τους έχει κανονικούς
πνεύμονες, σπλάχνα και κάτι που μοιάζει με πεπτικό σύστημα, όμως δεν
μπορέσαμε να εντοπίσουμε καρδιά ή συκώτι. Αντί για φλέβες διαθέτουν ένα
πολύ ανεπτυγμένο σύστημα νευρικών σωλήνων γεμάτων με ένα είδος ηλεκτρικά
αγώγιμου ζελέ, με τη βοήθεια του οποίου ελέγχονται οι μύες μέσω άμεσης
ηλεκτρικής διέγερσης. Ο απαιτούμενες ποσότητες ηλεκτρισμού παράγονται
μέσω της πέψης οργανικής ύλης και αποθηκεύεται σε ένα σύνολο οργάνων που
μοιάζουν με χέλια και βρίσκονται κάτω από τους πνεύμονες. Το ίδιο το
νευρικό σύστημα θρέφεται από τα κατάλοιπα της πέψης μέσω φλεβών που
είναι γεμάτες με πεπιεσμένο αέρα. Η θωρακική κοιλότητα είναι ενισχυμένη
με πλάκες θωράκισης που είναι τοποθετημένες ακριβώς κάτω από το σκληρό,
πράσινο δέρμα τους.

Tα μάτια τους καλύπτονται από χειρουργικά τοποθετημένους φακούς, οι
οποίοι βελτιώνουν την ήδη εξαιρετική όραση των Όρτνοκ και τους
επιτρέπουν να βλέπουν και στο υπέρυθρο φάσμα. Τα αυτιά τους είναι αρκετά
ανεπτυγμένα και αποτελούνται από τρεις σειρές μικρών κοιλοτήτων σε κάθε
πλευρά του κεφαλιού. Από αυτά τα ευρήματα πιστεύουμε πως οι Όρτνοκ έχουν
οξεία ακοή, όμως η μύτη τους και η γενικότερη αίσθηση της όσφρησης είναι
ατροφική σε σημείο να καταλήγει σχεδόν περιττή.

Από την αυτοψία και την ανάλυση εικόνων από το πεδίο της μάχης
καταλήξαμε στα ακόλουθα συμπεράσματα:

\- Ο εγκέφαλος τους έχει μέγεθος αντίστοιχο με εκείνο του Homo Erectus,
ο οποίος είναι αρκετά μικρός για ανθρωποειδές τέτοιου μεγέθους όμως
πιθανόν να επαρκεί για το ρόλο απλού στρατιώτη. Το σίγουρο είναι ότι οι
Όρτνοκ δεν επιδεικνύουν καμία βραδύτητα στο πεδίο της μάχης.

\- Τα χέρια τους διαθέτουν τρία δάχτυλα, με τα οποία μπορούν να
κουβαλάνε και να χειρίζονται ποικιλία εξοπλισμών. Παρόλα αυτά, οι Όρτνοκ
συνήθως κουβαλάνε βαρέα όπλα καθώς ταιριάζουν στη διάπλασή τους.

\- Οι Όρτνοκ είναι δυνατοί, ανθεκτικοί και επικίνδυνοι. Η εσωτερική τους
θωράκιση βελτιώνει ακόμα περισσότερο τη φυσική τους αντοχή και καθιστά
ιδιαίτερα δύσκολη την εξουδετέρωσή τους. Συστήνεται η χρήση διατρητικών
ή εμπρηστικών όπλων. Αντίθετα, όπλα laser, εκρηκτικά καθώς και λεπίδες
δεν είναι ιδιαίτερα αποτελεσματικά λόγω της εκτενούς θωράκισής τους.

\- Κανένας από τους Όρτνοκ που έχουμε συναντήσει μέχρι τώρα δε διαθέτει
γενετικά όργανα. Από τις χειρουργικές ουλές που παρατηρήσαμε στη
βουβωνική τους χώρα συμπεραίνουμε ότι στειρώνονται σκόπιμα.

Η χρήση των Όρτνοκ στο πεδίο της μάχης επικεντρώνεται σε ρόλους βαρέως
πεζικού και υποστήριξης. Δεν είναι ιδιαίτερα ακριβείς με τα ογκώδη όπλα
που χρησιμοποιούν, όμως όταν συνεργάζονται σε ομάδες η συνδυασμένη ισχύς
πυρός μπορεί να καθηλώσει και ακόμα να εξοντώσει ολόκληρη ομάδα της
PHALANX. Οι Όρτνοκ δεν φαίνεται να στελεχώνουν άλλες ειδικότητες:
σύμφωνα με τα στιγμιότυπα που καταγράψαν οι κάμερές μας δεν
χρησιμοποιούνται ποτέ ως τεχνικοί, ενώ όταν δεν εμπλέκονται άμεσα στη
μάχη συνήθως ασφαλίζουν την περίμετρο για χάρη των Τάμαν.

Ακόμα δεν έχουμε ιδέα από που προέχεται το όνομα 'Όρτνοκ'. Ούτε οι
στρατιώτες φαίνεται να γνωρίζουν. Πάντως, εφόσον δεν έχουμε κάποιο
καλύτερο όνομα, όλοι συμφωνούν ότι τους ταιριάζει

Αυτά είχα για τώρα κύριε Διοικητά. Θα σας ενημερώσω για οτιδήποτε
νεότερο.

Με σεβασμό,

Δρ. Connor

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Ortnok corpse`

*`Opens:`*
` `[`Alien Breathing Apparatus`](Research/Alien_Breathing_Apparatus "wikilink")` (if not yet opened; can also be opened by`
` `[`Alien Autopsy -- Taman`](Aliens/Taman "wikilink")` or `[`Alien Autopsy -- Shevaar`](Aliens/Shevaar "wikilink")`)`

[Category:General](Category:General "wikilink")
[Category:Aliens](Category:Aliens "wikilink")