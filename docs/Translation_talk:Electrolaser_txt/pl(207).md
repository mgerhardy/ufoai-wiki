__TOC__

# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: Elektrolaser

Dowódco.

Pragnę przedstawić nową propozycję badań. Poniżej szczegóły.

Z pewnością wie Pan, że wady paralizatora dr Connora wzbudzały mój
niepokój od samego początku. Narażanie żołnierzy na ogromne
niebezpieczeństwo po to tylko, żeby schwytać jakiś „okaz biologiczny”
nie jest warte ryzyka. Dlatego też szukaliśmy alternatyw i jesteśmy w
stanie zaproponować rozwiązanie, które będzie i wykonalne
technologicznie, i wydajne na polu walki.

Chciałbym połączyć paralizator z projektem lasera nowej generacji w celu
stworzenia wzmocnionego elektrolasera – broni świetlnej o niespotykanej
mocy. Proszę sobie tylko wyobrazić całą energię Paralizatora uwolnioną
na odległość – bez konieczności zbliżania się do celu!

Sądzę, że z odpowiednimi środkami finansowymi oraz czasem na badania
będziemy w stanie skonstruować to urządzenie. Da to większą szansę na
złapanie żywych okazów Obcych bez konieczności ich zabijania.

--mjr Navarre

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Re: Propozycja: Elektrolaser

Dowódco.

Pragnę zaprezentować działający prototyp elektrolasera, który jest już
gotowy do seryjnej produkcji i wdrożenia na polu bitwy. Poniżej
przedstawiam specyfikację techniczną i uwagi.

Z technicznego punktu widzenia elektrolaser działa w oparciu o niemal te
same zasady co zwykła błyskawica. Przenosi elektryczność przez kanał
zjonizowanego powietrza – nazywamy go kanałem plazmowym – który lepiej
od otaczającego powietrza przewodzi prąd, pozwalając wyładowaniu na
dotarcie do celu i spowodowanie ogromnego szoku. Wspomniany kanał jest
tworzony przez krótki, wysokoenergetyczny impuls lasera powodujący
jonizowanie się powietrza.

Elektrolasery są wypróbowanym i działającym wynalazkiem ludzkim. Od
wielu lat są używane jako broń nieśmiercionośna. W najprostszy sposób
można powiedzieć, że jest to „taser bez kabli”. Do tej pory byliśmy
poważnie ograniczeni przez pojemność baterii oraz ilość energii
potrzebnej do obezwładnienia opancerzonego żołnierza. Z tego powodu
praktyczne zastosowanie znalazły jedynie jako jednostrzałowce i broń
cywilna bliskiego zasięgu. Użycie nowych deuterowo-fluorkowych laserów
oraz systemów zasilania pozwoliło nam pokonać te ograniczenia.

Nasz elektrolaser stwarza stabilny kanał plazmowy na krótkich lub
średnich dystansach, w zależności od warunków atmosferycznych, i
dostarcza do celu ogromne napięcie. Jest efektywny zarówno wobec
przeciwników organicznych jak i mechanicznych. Może być ustawiony na
różne poziomy mocy w zależności od aktualnych potrzeb: od ogłuszenia do
pełnego uderzenia elektryczności, które będzie w stanie natychmiast
zabić słabszych przeciwników. Jest ładowany Naszymi standardowymi
pakietami FD, które zapewniają ilość energii wystarczającą do oddania
kilku strzałów o maksymalnej mocy.

Przejdźmy do wad.

Potężniejsze systemy elektryczne i użycie lasera znacznie zwiększyły
rozmiary i wagę w porównaniu do paralizatora, przez co elektrolaser
kwalifikuje się do broni ciężkich. Jak wszystko, co jest oparte na
laserach, tak i na jego działanie negatywnie wpływa deszcz, mgła, dym i
wszystko, co zagęszcza powietrze. Jak w przypadku wszelkich broni
elektrycznych strzelanie do celów powietrznych nie ma większego sensu,
chyba że znajduje się on na tyle blisko uziemionego obiektu, aby łuk
elektryczny mógł między nimi przeskoczyć. Poza tym każda broń tego typu
wymaga odpowiedniej atmosfery w celu stworzenia kanału plazmowego.
Zabranie jej poza Ziemię mogłoby nie mieć najmniejszego sensu.

Oczywiście bez względu na wymienione wady nasz projekt o całe lata
świetlne wyprzedza paralizator Dr Connora. Zdecydowanie zalecam wymianę
wszystkich paralizatorów na elektrolasery tak szybko, jak to tylko
możliwe, dla dobra naszych żołnierzy.

--mjr Navarre

------------------------------------------------------------------------

### Rodzaj uszkodzeń

- [stun](Damage/stun_electro "wikilink")

### Zdolność

- [heavy](Skills/heavy "wikilink")

## Linki

- [Ciężki laser](Ekwipunek/Broń_podstawowa/Ciężki_laser "wikilink")