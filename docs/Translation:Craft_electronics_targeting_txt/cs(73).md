## Technické specifikace: Zaměřovací počítač

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Technická dokumentace, prověření Sigma -- pouze pro velitele

Zaznamenáno: 19. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Díky pokračujícímu úsilí programu EXCALIBUR jsme pročesali zeměkouli,
abychom našli nejlepší součástky na Zemi a vybavili naše letouny
zařízeními potřebnými k přežití proti cizácké hrozbě. Jako vždy, pouze
nejlepší vybavení bylo vybráno pro obranu naší planety.

Všechny naše letouny jsou standardně vybaveny dokonalými zaměřovacími
systémy, ale ty mají stále velké potíže se sledováním cizácké lodi a
udržením zaměřené raketové střely. Cizácká elektronická zařízení jsou
příliš daleko před našimi na to, abychom byli schopni skutečně překonat
jejich obranu. Naše systémy ztrácejí zaměření, jsou obalamuceny flérami
nebo návnadami, případně jsou jednoduše poslány do pekel cizáckými
paprskovými zbraněmi.

Toto všechno jsou problémy, ke kterým zatím nemáme jasná řešení.
Nicméně, co můžeme udělat je namontovat přídavné zaměřovací zařízení se
specializovaným softwarem, který naše standardní systémy nemohou použít.
Tento balíček byl speciálně sestaven mým týmem s použitím nejnovějších a
nejpřesnějších dat týkajících se charakteristik cizáckých lodí a jejich
detekčních metod. Zná mnohem více o schématech a slabostech cizáckých
signálů a pomáhá proniknout zdí protiopatření radioelektronického boje
okolo cizáckých plavidel. To významně vylepší přesnost všech zbraní
instalovaných na použité stíhačce.

Výkonná hardwarová instalace zahrnutá v tomto vylepšení zabere jeden
kompletní modulární slot na jednom z našich letadel.

### Taktická doporučení

Toto vylepšení má několik účinných použití. Může pomoci zvýšit
efektivitu méně přesných zbraňových systémů na jediném letounu, který
může být použit v úloze palebné podpory pomáhajícímu přívalem palby
střel dlouhého dosahu nebo může být nasazen masově celou letkou
záchytných stíhačů pro vedení drtivé palby týkající se našich nepřátel
na všech vzdálenostech dostřelu.

Jediná nevýhoda je, že tento systém obsazuje celý modulární slot, který
by mohl být použit pro obrannou elektroniku nebo ostatní vybavení. To
může nechat naše stíhače slabé v ostatních oblastech.

### Dodatky

Se všemi možnostmi a odlišnými scénáři čekajícími v naší budoucnosti,
není žádné zlaté pravidlo, které by nám pomohlo rozhodnout se, kdy
použít zaměřovací počítač. Je to pouze na uvážení Velitele.

------------------------------------------------------------------------

### Odbornost

- [electronics](Skills/electronics "wikilink")

## Odkazy

[Category:General](Category:General "wikilink")
[Category:Weapons](Category:Weapons "wikilink")