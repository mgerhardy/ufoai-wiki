## Technikai specifikáció: Célzószámítógép

**FEKETE BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Sigma Engedély -- Kizárólag a parancsnok részére

Készült: 2084. március 19.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az Excalibur program során történt szüntelen erőfeszítéseik során
átfésültük a földgolyót, hogy megtaláljuk a Földön fellelhető legjobb
alkatrészeket. Olyat kerestünk, amivel repülőgépeinket felszerelve
biztosítja túlélésüket az idegen fenyegetéssel szemben. Mint mindig,
ezúttal is csak a leges legjobbakat választottuk ki bolygónk védelmére.

Repülőgépeink alapfelszereltségéhez tartozik a csúcstechnikájú
célzórendszer, de mégis rendkívül nehezen képesek követni és rakétáikkal
befogni az idegen légijárműveket. Az idegenek elektronikája
fejlettségben túlságosan is előttünk jár, semhogy ténylegesen tehessünk
valamit a védelmük ellen. Rendszereink elveszítik a célpontot, átverik a
hőcsapdákkal vagy csalikkal, vagy egyszerűen csak ronccsá lövik az
idegenek sugárfegyverei.

Mindezen problémákra jelenleg még nem ismerünk hibátlan megoldást. Ennek
ellenére megtehetjük, hogy extra célzóberendezést szerelünk fel, amin
olyan, külön a feladatra készített szűrőszoftver fut, amit szabványos
eszközeink nem tudnának betölteni. Ezt a csomagot saját csapatom
egyedileg építette, felhasználva az idegen gépek detektorjeleiről és
észlelési módszereiről készült legújabb, legpontosabb adatokat. Sokkal
többet tud az idegek által használt jelek mintáiról és azok gyengéiről,
így segíthet áthatolni az idegen járművek köré elektronikus
zavarójelekből vont falat. Ezzel jelentősen javíthatjuk az
elfogó-vadászainkra szerelt összes fegyver pontosságát.

Ez a fejlesztés nagy erejű hardvert használ, ami egy teljes modulhelyet
elfoglal a repülőgépen.

### Alkalmazási javaslat

Ennek fejlesztésnek számos hathatós felhasználása van. Segíthet javítani
a pontatlan fegyverrendszerek hatékonyságán egyetlen gépen, támogató
szerepben nagy hatótávolságú rakétatűzzel kombinálható, vagy tömegesen
is alkalmazható egész seregnyi elfogó-vadászt felszerelve, ami
megsemmisítő tűzerővel söpri el ellenfeleinket minden távolságból.

Egyetlen hátránya, hogy egy teljes modulhelyet elfoglal, amit egyébként
védelmi elektronikával vagy más felszereléssel tölthetnénk meg. Így
vadászaink más harci területen gyengélkedhetnek.

### Megjegyzés

A jövőben előttünk álló számos lehetőség és különféle forgatókönyv miatt
nem létezik aranyszabály, ami alapján dönthetnénk, mikor használjunk
célzószámítógépet. Ez mind csak a parancsnok úr körültekintésén múlik.

------------------------------------------------------------------------

### Skill

- [electronics](Skills/electronics "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")