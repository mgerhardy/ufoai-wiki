## Технічні характеристики: Система націлювання

------------------------------------------------------------------------

### Огляд

Всі наші авіасудна мають у своїй стандартній комплектації
високотехнологічну систему наведення на ціль, та все ж їй складно
відстежувати інопланетну авіацію для наведення своїх ракет. Ворожа
електроніка настільки досконаліша за нашу, що ми неспроможні реально
протидіяти їхнім системам безпеки. Наші системи втрачають ціль, їх
обманюють інфрачервоними спалахами та хибними цілями, чи взагалі
розстрілюють до дідька своєю променевою зброєю.

Усі ці проблеми не мають однозначного вирішення на даний час, але ми
можемо змонтувати додаткове обладнання для націлювання, оснащене
спеціальним фільтруючим програмним забезпеченням, яке неможливо
встановити на наші основні системи. Цей комплекс було створено моєю
командою з використанням нових сигнатур ворожих кораблів та методів
виявлення. Він містить інформацію про шаблони та слабкі сторони сигналів
прибульців, допомагаючи пробити завісу діяльності ворожих РЕП навколо
НЛО. Це дозволяє значно підвищити влучність зброї, якою оснащено
перехоплювач.

Потужне обладнання, що входить у склад цього комплексу, займатиме
повністю один модульний відсік на наших літаках.

### Рекомендована доктрина

Ця модернізація має на меті вирішити кілька важливих завдань. Вона може
покращити ефективність зброї з низькою влучністю на окремо взятому
авіасудні; цю систему можна застосувати для організації вогневої
підтримки, створюючи завісу із ракет далекого радіусу дії; або
застосувати її для групи перехоплювачів, щоб вести масований вогонь на
всіх дистанціях.

Єдиним недоліком цього комплексу є те, що він займає цілий відсік, в
який можна боло б помістити оборонну електроніку чи інше обладнання. Це
може ослабити наші перехоплювачі в інших областях.

### Додатки

Із врахуванням всіх можливостей та сценаріїв розвитку подій, не існує
жодного універсального правила, що підкаже — встановити систему
прицілювання чи ні. Вона готова до використання на розсуд Командувача.

### Навики

- [electronics](Skills/electronics "wikilink")

## Посилання

[Category:General](Category:General "wikilink")
[Category:Weapons](Category:Weapons "wikilink")