## Specyfikacja techniczna: Zasobnik rakietowy TR-20

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Teraz, gdy posiadamy już pojazdy powietrzne zdolne do przechwytywania
UFO, musimy zapewnić im odpowiednie wyposażenie: broń i elektronikę. W
ramach programu "Excalibur" rozpatrzyliśmy każdą nowoczesną broń
dostępną na Ziemi, i wybraliśmy to, co najlepiej posłuży obronie naszej
planety.

Zasobnik rakietowy TR-20 jest ciekawym rozwiązaniem, które odchodzi od
typowych koncepcji użycia broni powietrze-powietrze. Zasobnik zawiera
128 małych, ale szybkich rakiet, które zawierają głowice ze zubożonego
uranu oraz potężne silniki pulsacyjne.

TR-20 początkowo był pomyślany jako broń typu powietrze-ziemia. Nikt nie
rozpatrywał możliwości użycia TR-20 przeciwko celom powietrznym, dopóki
pilot śmigłowca w Afryce zmuszony okolicznościami nie spróbował tego,
osiągając oszałamiające rezultaty. Zaatakowany przez trzy MiGi,
wykorzystując ukształtowanie terenu i większą zwrotność przy niskich
prędkościach, w prawie samobójczym ataku użył całej siły ognia TR-20 na
krótkim dystansie, dosłownie rozstrzeliwując wszystkich przeciwników.

Brak możliwości sterowania pociskami TR-20 rekompensuje olbrzymią siłą
ognia. Siła ta jest uzyskiwana poprzez znakomity system odpalania:
pociski ułożone są jeden za drugim w tubach, osiem sztuk w jednej tubie,
i odpalane w odpowiedniej sekwencji czasowej sterowanej elektronicznie.
System jest na tyle szybki, że druga seria zostaje odpalona zanim
poprzednia całkowicie opuści zasobnik. Najwyższą osiągalną
częstotliwością odpalania jest wystrzelenie kompletu 128 rakiet w dwie
dziesiąte sekundy, ale w warunkach bojowych stosuje się serie ośmiu
pocisków na sekundę, co doprowadza do wystrzelenia kompletu amunicji
zasobnika w około 16 sekund.

Zaletą TR-20 w porównaniu do działa SHIVA jest większy zasięg i lepsza
siła ognia. Należy jednak pamiętać o małych ilościach amunicji, które
można załadować do pojedynczego zasobnika.

### Sugerowana Doktryna Postępowania

Wierzymy, że TR-20 doskonale się sprawdzi przeciwko wolniejszym pojazdom
przeciwnika, zwłaszcza gdy uda się uszkodzić ich systemy napędowe. W
przypadku szybkich pojazdów UFO używanie TR-20 jest pozbawione sensu ze
względu na niezbyt dużą celność.

Dlatego rekomendujemy użycie TR-20 jako broni dodatkowej, szczególnie w
sytuacjach walki całym skrzydłem przeciwko pojedynczym UFO. Dowódca
skrzydła może tak manewrować, by pojazdy z TR-20 miały możliwość oddania
w miarę "czystego" strzału.

Należy też pamiętać o tym, że TR-20 znakomicie sprawdzi się w ataku na
cele naziemne – wszędzie tam, gdzie należy "zmiękczyć" obronę
przeciwnika.

### Dodatki

Brak.

------------------------------------------------------------------------

### Rodzaj uszkodzeń

- [normal](Damage/normal "wikilink")

### Zdolność

- [unguided ordnance](Skills/unguided "wikilink")

## Linki

[Category:General](Category:General "wikilink")
[Category:Ammunition](Category:Ammunition "wikilink")