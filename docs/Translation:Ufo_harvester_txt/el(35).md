# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** UFO -- Θεριστής

Κύριε Διοικητά, περισυλλέξαμε ένα νέο τύπο UFO, το οποίο βρίσκεται στο
υπόστεγό μας και αναμένει αποσυναρμολόγη. Είναι αρκετά μεγαλύτερο από τα
UFO που είχαμε παρατηρήσει μέχρι τώρα και φαίνεται να αποτελεί το κέντρο
πολλών εναέριων σχηματισμών των εξωγήινων, γεγονός που το καθιστά
ιδιαίτερα σημαντικό στόχο έρευνας. Η αποκάλυψη του σκοπού αυτού του
σκάφους και η μελέτη του ειδικού εξοπλισμού του πιθανόν να δώσει νέα
στοιχεία για την αποστολή των εξωγήινων στη Γη.

Είμαστε έτοιμοι να ξεκινήσουμε μελέτη και αποσυναρμολόγηση του σκάφους
όποτε μας πείτε, όμως θα χρειαστούμε ορισμένο εργαστηριακό χρόνο και
κονδύλια προκειμένου να κάνουμε μια ακριβής εκτίμηση τις λειτουργίας και
των δυνατοτήτων του σκάφους.

--Paul Navarre, Διευθυντής

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: UFO -- Θεριστής

Κύριε Διοικητά, η ομάδα μου και εγώ ολοκληρώσαμε ακόμα μία αναφορά UFO
για εσάς. Σας υποβάλλω μια περίληψη για να την ενημέρωσή σας.

Το σκάφος αυτό -- το οποίο ονομάσαμε 'Θεριστή' -- φαίνεται πως
σχεδιάστηκε ειδικά για να προσεδαφίζεται σε πλανήτες και να αναπτύσσει
την εξωγήινη ομάδα συγκομιδής. Είναι εξοπλισμένο με μεγάλα και στιβαρα
πόδια για προσεδάφιση, ενώ μια ειδική ομάδα προωθητήρων στην κοιλιά του
σκάφους του παρέχουν τη δυνατότητα κάθετης προσγείωσης και απογείωσης
(VTOL). Μόλις το πλήρωμα του Θεριστή συλλέξει αρκετούς αιχμαλώτους,
πτώματα και άλλα είδη βιομάζας επιστρέφει στο UFO και φεύγουν στο
διάστημα, όπου και εξαφανίζονται από εκεί που ήρθαν.

Ο Θεριστής δείχνει να επαληθεύει τις θεωρίες μας ότι η χωρητικώτητα
καυσίμων είναι ο κύριος παράγοντας για την ταχύτητα των UFO, καθώς είναι
μεγαλύτερος και ταχύτερος από οποιοδήποτε άλλο UFO μέχρι τώρα. Μπορεί να
μεταφέρει περισσότερα καύσιμα αντιύλης και τα προστατεύει πολύ πιο
αποτελεσματικά έχοντας πιο ανθεκτικό κέλυφος, πιο χοντρή θωράκιση και
πιο αποτελεσματικούς μηχανισμούς αποβολής της αντιύλης σε περίπτωση
ανάγκης. Ακόμα και αν σημειωθεί έκρηξη, το μεγαλύτερο μέρος της
περιορίζεται από την εξαιρετικά ανθεκτική κατασκευή του UFO.

Η δεξαμενή καυσίμων του Θεριστή χωράει μέχρι 0.6 γραμμάρια αντιύλης και
διαθέτει την εκρηκτική ισχύ περίπου 25 κιλοτόννων όταν είναι γεμάτη.

Υπάρχουν τρία οπλικά συστήματα στο μπροστινό μέρος του σκάφους
τοποθετημένα σε τριγωνική διάταξη γύρω από το πιλοτήριο. Τα δύο από αυτά
είναι εξοπλισμένα με τις ακτίνες σωματιδίων που έχουμε συναντήσει και σε
άλλα UFO, όμως το τρίτο περιέχει ένα ενδιαφέρον είδος εξωγήινου
εκτοξευτή πυραύλων. Οι πύραυλοι αυτοί διαθέτουν πολύ εξελιγμένα
συστήματα καθοδήγησης και κινούνται με πυράυλους ύλης-αντιύλης,
παρόμοιους με τις μηχανές των UFO. Οι πύραυλοι αυτοί είναι εξωφρενικά
γρήγοροι, τόσο που δε χρειάζονται καν εκρηκτική γόμωση για να
καταστρέψουν το στόχο αλλά στηρίζονται στην κινητική ενέργεια της
πρόσκρουσης και την πυροδότηση των εναπομείναντων καυσίμων. Περεταίρω
έρευνα αυτού του όπλου θα πρέπει να θεωρηθεί ύψιστη προτεραιότητα.

Στον αέρα, ο Θεριστής είναι εξαιρετικά επικίνδυνος και θα πρέπει να
αποτελεί στόχο υψηλής προτεραιότητας. Ο συνδυασμός των δύο ακτίνων και
του εκτοξευτή πυραύλων το καθιστούν ισχυρότερο από οποιδήποτε ανθρώπινο
αεροσκάφος μέχρι τώρα. Το μόνο προφανές μειονέκτημα του είναι η
περιορισμένη ικανότητα ελιγμών σε σχέση με μικρότερους τύπους UFO. Τα
αναχαιτιστικά μας είναι σαφώς πιο ευέλικτα, ενώ έχουμε πολύ μεγαλύτερη
πολεμική εμπειρία στην ατμόσφαιρα της Γης από τους εξωγήινους. Αυτό
αποτελεί ένα από τα λίγα πλεονεκτήματα που έχουμε έναντι του Θεριστή,
ενώ θα ήταν σοφό εκ μέρους μας να αναβαθμίσουμε τον εξοπλισμό μας ώστε
να αντισταθμίσουμε εν μέρει την τεχνολογική υπεροχή των εξωγήινων.

Όποτε συναντάμε Θεριστές στο πεδίο της μάχης θα πρέπει να επικεντρώνουμε
τους καλύτερους πιλότους και αεροσκάφη πάνω τους και να τους
καταρρίπτουμε το συντομότερο δυνατόν. Η κατάρριψη των συνοδευτικών UFO
είναι δευτερεύουσας σημασίας.

Οι εκτιμήσεις που κάναμε για τις δυνατότητες του Θεριστή εγείρουν
ορισμένα ανησυχητικά σημεία. Φαίνεται ότι τα εξωγήινα σκάφη θα γίνονται,
αντίθετα με το αναμενόμενο, γρηγορότερα καθώς μεγαλώνουν και γίνονται
πιο ισχυρά. Εφόσον μπορέσαν να φτιάξουν τους Θεριστές, δε χωράει
αμφιβολία ότι οι εξωγήινοι θα φτιάξουν μεγαλύτερα και πιο επικίνδυνα
UFO. Αν δεν αναβαθμίσουμε τις αεροπορικές μας δυνάμεις, δύσκολα θα
αντισταθούμε στις μεγαλύτερες απειλές του μέλοντος.

Σας παρακαλώ να κάνετε ότι μπορείτε προς αυτή την κατεύθυνση, κύριε
Διοικητά. Δε θα ήθελα να πιαστούμε απροετοίμαστοι.

--Paul Navarre, Διευθυντής

Εκτίμηση Χαρακτηριστικών Θεριστή:

*Μέγεθος:* Μέσο (12μ x 18μ x 6μ)

*Μέση Ταχύτητα:* +/- 2,200 χλμ/ώρα

*Μέγιστη Ταχύτητα:* +/- 4,100 χλμ/ώρα

*Μέγιστο Πλήρωμα:* 12

*Οπλικά Συστήματα* 2 υποδοχές Ακτίνας Σωματιδίων, 1 υποδοχή Εξωγήινου
Εκτοξευτή

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Harvester UFO`
` `[`UFO Theory`](Research/UFO_Theory "wikilink")

*`Opens:`*

------------------------------------------------------------------------

[300px](image:Ufo_harvester.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")