# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** UFO – Żniwiarz

Dowódco, przechwyciliśmy nowy typ UFO. Przetransportowaliśmy je do
naszego hangaru, gdzie zabezpieczone przebywa w tej chwili pod opieką
naszych techników. To jedno z większych UFO, jakie dotąd oglądaliśmy, a
na jego istotne znaczenie wskazują też raporty naszych pilotów,
donoszące o jego uprzywilejowanej pozycji w formacjach obcych statków.
Zbadanie tego statku i jego wyposażenia może pomóc nam znaleźć odpowiedź
na to, jaka jest jego funkcja i czego właściwie Obcy szukają na Ziemi.

Jesteśmy gotowi rozłożyć obiekt na czynniki pierwsze i dokładnie
przebadać; czekamy tylko na Pańską autoryzację.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: UFO – Żniwiarz

Dowódco, zakończyliśmy badania przechwyconego UFO.

Nadaliśmy mu roboczą nazwę „Żniwiarz”, gdyż dobrze opisuje ona funkcje,
jakie rzeczony obiekt wykonuje na Ziemi. Wyposażony w zaawansowany
system pionowego startu i lądowania (VTOL) oraz podwozie przystosowane
do powierzchni naszej planety, opisywany statek służyć ma komandom
Obcych (jak Pan wie, pod żadnym względem nieprzypominających E.T.)
pozyskującym z Ziemi próbki biomasy, w tym żywych (i martwych) ludzi.

Dokładne zbadanie konstrukcji Żniwiarza postawiło pod znakiem zapytania
naszą hipotezę, że statki Obcych wyposażane są jedynie w minimalne
ilości antymaterii ze względów bezpieczeństwa. Tym razem mamy do
czynienia z UFO szybszym i większym niż większość poprzednio przez nas
zbadanych, a także wyposażonym w większe ilości antymaterii, której
zbiornik otoczony jest wyjątkowo grubym i zaawansowanym technicznie
pancerzem. Nawet gdyby doszło do bezpośredniego trafienia, większość
energii eksplozji zostałaby zużyta na anihilację nadzwyczaj solidnego
opancerzenia i elementów konstrukcyjnych. Żniwiarz może przewozić w
swoim „baku” do 0.6 grama antymaterii, co w przypadku niekontrolowanego
kontaktu z materią skutkowałoby wybuchem o sile około 25 kiloton
trotylu.

Kokpit statku otoczony jest przez wyloty trzech systemów uzbrojenia. Do
dwóch punktów podwieszenia zamontowano oglądane już przez nas w
mniejszych UFO działa cząsteczkowe; jednak oprócz nich statek wyposażono
także w nową broń - wyrzutnię rakiet o zaskakującej konstrukcji.
Wykorzystuje ona niewielkie pociski rakietowe o niezwykle zaawansowanych
systemach naprowadzania, napędzanych w ten sam sposób co i statki Obcych
– poprzez reakcję antymaterii z materią. Szybkość tych rakiet jest
niesłychana – wystarczy powiedzieć, że nie są one wyposażone w głowice
bojowe, a ich efekt niszczący oparty jest na energii kinetycznej i
ewentualnej eksplozji pozostałej antymaterii. Dokładne zbadanie tej
wyrzutni rakiet powinno pojawić się wysoko na naszej liście priorytetów.

W powietrzu Żniwiarz stanowi prawdziwe zagrożenie dla naszych samolotów,
a jego siła ognia znacznie przewyższa możliwości nawet najbardziej
ofensywnie skonfigurowanych ziemskich myśliwców. Jedyne, co przemawia na
naszą korzyść, to większe doświadczenie naszych pilotów w walce
prowadzonej w atmosferze Ziemi i nieco mniejsza zdolność Żniwiarza do
wykonywania szybkich ewolucji, niż miało to miejsce choćby w przypadku
mniejszych UFO. Jeśli nasze myśliwce mają przechwytywać więcej UFO tego
rodzaju, powinniśmy zadbać o to, by nasze statki były jak najlepiej
przygotowane do prowadzenia walki manewrowej.

UFO typu Żniwiarz powinny być eliminowane w pierwszej kolejności –
dopiero po ich unieszkodliwieniu nasi piloci mogą rozglądać się za
innymi celami. Radzę potraktować poważnie tę uwagę.

Nasze badania sugerują, że większe UFO różnią się od mniejszych nie
tylko rozmiarem, ale także poziomem zaawansowania technicznego. To
zdecydowanie napawa niepokojem – wygląda na to, że w niedalekiej
przyszłości Obcy będą w stanie wystawić przeciwko nam statki, z którymi
trudno będzie prowadzić wyrównaną walkę. Jak najszybciej powinniśmy
zadbać o adaptację niektórych rozwiązań technologicznych ze statków
Obcych w naszych myśliwcach. Musimy być przygotowani – jeśli stracimy
kontrolę nad przestrzenią powietrzną Ziemi, przegramy tę wojnę.

--mjr Navarre

Statystyki UFO:

*Rozmiar:* Mały (12 m x 18 m x 6 m)

*Prędkość przelotowa:* +/- 2 200 km/h

*Prędkość maksymalna:* +/- 4 100 km/h

*Załoga:* maksymalnie do 12 Obcych

*Uzbrojenie:* 2 punkty podwieszenia dla działa cząsteczkowego, jeden
punkt podwieszenia dla wyrzutni rakiet

------------------------------------------------------------------------

[300px](image:Ufo_harvester.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")