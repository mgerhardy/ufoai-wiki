## Sequenze

### "Introduzione"


(See [intro](List_of_msgid#Intro "wikilink") for translations.)

### "Prime istruzioni"

\[prolog_sentence1\] **A:** Comandante della Base, PHALANX, Comando
delle Operazioni Atlantiche

\[prolog_sentence2\] **DA:** Gen. Mahouf Serra, Nazioni Unite, New York

\[prolog_sentence3\] **DATA:** 21 Marzo 2084

\[prolog_sentence4\] **OGG:** Buona Fortuna

\[prolog_sentence5\] Benvenuto nel suo nuovo incarico, Comandante. Le è
stato affidato il comando dell'Unità di Risposta Extraterrestre PHALANX.
La sua missione è quella di proteggere i cittadini della Terra, e
fermare la minaccia aliena a tutti i costi. In qualunque modo intenda
agire, sappia che il fallimento non è una possibilità.

\[prolog_sentence6\] Il suo primo ordine di servizio è di installare il
Quartier Generale. Le Nazioni Unite hanno basi dislocate in tutto il
globo, può scegliere qualsiasi paese come base per le sue operazioni.
Scelga la posizione saggiamente, perché avrà grande influenza sul
successo del progetto PHALANX.

\[prolog_sentence7\] Una recente analisi degli attacchi su Mumbai e Bonn
hanno rivelato che in quel periodo gli avvistamenti alieni erano
aumentati nelle regioni più popolate della Terra, includendo le parti
centrali dell'America, dell'Europa, dell'Asia, dell'Africa e
dell'Australia. Le consigliamo di aumentare il suo campo d'azione
includendo questi territori.

\[prolog_sentence8\] Una volta stabilita la prima base, è necessario
preparare i soldati. Le reclute trasferite al PHALANX devono essere
riassegnate al suo velivolo, e poi equipaggiate per la battaglia.

\[prolog_sentence9\] Si prenda cura di loro, Comandante. Tutti noi
contiamo su di lei, e preghiamo per lei.

\[prolog_sentence10\] Questo è tutto, Comandante. Buona fortuna e buona
caccia.


(See [prologue](List_of_msgid#Prologue "wikilink") for translations.)

## Articoli UFOpedia

### "Situazione Politica Prima dell'Invasione"

Nel 2084 la Terra ha un aspetto migliore del secolo precedente. Forse
per la prima volta, la pace e la cooperazione sono la norma piuttosto
che l'eccezione. Lo stato attuale delle cose, comunque, si può solo
spiegare con la brutale storia del ventunesimo secolo.

Nella prima decade del ventunesimo secolo, il medio oriente era la
preoccupazione maggiore per il pianeta. Le tensioni aumentarono quando
l'Iran, la Siria, la Giordania e l'Afghanistan formarono l'Alleanza
Medio Orientale, un corpo politico per la riunione del mondo islamico.
Poco dopo, le elezioni democratiche in Iraq fecero perdere il controllo
statunitense sul paese, e l'Iraq si aggiunse all'Alleanza Medio
Orientale insieme al Pakistan e al Libano. Nel panico, Israele entrò
nell'Unione Europea, auto-imponendosi così ad allinearsi alle rigide
leggi europee sui diritti umani e l'uso della forza. La sua presenza
militare nella regione diminuì significativamente negli anni.

Comunque sia, nel passaggio dal 2009 al 2010, l'attenzione si trasferì
dal medio oriente al crescente potere della Cina. La Repubblica del
Popolo ha minacciato per anni i propri vicini, ma nel Dicembre del 2010,
dopo decenni di promesse, Taiwan venne finalmente conquistata con
un'invasione militare su vasta scala. Le Nazioni Unite minacciarono di
intervenire. La comunità internazionale discusse a lungo la questione,
ma non fece nulla.

La Seconda Guerra Fredda fra Stati Uniti e Cina cominciò quando
quest'ultima si impadronì della Corea del Nord e del Sud nel 2012, dopo
che degli agenti segreti erano riusciti a disarmare l'intero arsenale
atomico nord coreano. I soldati ben addestrati ed equipaggiati
dell'Esercito del Popolo soverchiarono in numero le divisioni Coreane;
occuparono entrambi i paesi prima che i Coreani riuscissero a ricevere
aiuto dall'oltremare. Questa mossa attrasse ancora più le ire dalle
Nazioni Unite e raffreddò le relazioni diplomatiche tra Cina e Russia
per i decenni successivi.

Le tensioni in giro per il mondo rimasero alte durante la Seconda Guerra
Fredda, con ribellioni all'ordine del giorno nei territori cinesi appena
annessi. Ma alla fine nè la Cina, nè gli Stati Uniti erano pronti per
una guerra nucleare.

La guerra tecnicamente terminò alla fine del 2031, quando l'economia
statunitense crollò sotto il peso schiacciante delle spese militari e
degli interessi sul debito pubblico che diventarono maggiori del PIL
nazionale. Intanto, essendo diventata decisamente più liberale negli
anni della Guerra Fredda, la Cina prese il posto di leader mondiale. Ma
la sete di potere spinse i capi di stato a grandi errori. Usarono
infatti l'esercito per imporre le proprie decisioni, cercando di
riportare nel paese l'oppressione stalinista del ventesimo secolo. La
popolazione non approvò.

La guerra civile che ne conseguì fu qualcosa mai visto prima sulla
Terra. Gli ufficiali spesso la definiscono "la figlia bastarda del
Vietnam e della Prima Guerra Mondiale". Il 7 Giugno 2034 ha visto
bombardamenti sulle popolazioni, esecuzioni di massa di prigionieri di
guerra e attacchi nucleari su diverse città -- incluse Shangai, Seoul e
Nuova Delhi. Il governo sganciò un totale di sei ordigni da 50 kilotoni
su posizioni ribelli fortemente fortificate, massacrando così anche gli
insediamenti civili che stavano proteggendo.

L'esercito soffrì di ammutinamenti di massa nei giorni seguenti; questa
fu la prima causa che portò il governo alla sconfitta. Più di sei
milioni di vite andarono perdute prima che le forze fedeli al governo si
arrendessero il 15 Agosto 2036, dopo aver combattuto metro dopo metro
mentre i ribelli li spingevano sulle coste dell'Oceano Indiano. Questa
viene considerata la fine ufficiale della Seconda Guerra Fredda.

### "Dopo la Guerra"

#### Repubblica Asiatica


Negli anni che seguirono, la Repubblica Cinese -- riprendendo il suo
vecchio nome pre-comunista -- lentamente cedette tutti i territori
occupati, inclusi quelli conquistati nei secoli precedenti, offrendo
però la possibilità di scegliere fra l'indipendenza o un posto nel nuovo
consiglio governativo come un'equa e rispettata parte della nuova
Repubblica. Dopo aver combattuto la guerra civile dalla parte dei
ribelli, Taiwan fu la prima a fondersi con la nuova Repubblica,
riconciliandosi con la terraferma dopo la resa del governo comunista.
Taiwan divenne presto una forza importante nel nuovo consiglio e ottenne
la consegna degli ex-leader al tribunale dell'Aia per i crimini di
guerra. Anche la Corea del Nord, un'altra nazione ribelle, decise di
rimanere nella Repubblica, intuendo le grandi opportunità economiche.
Non vennero delusi.

<!-- -->


La ripresa dell'economia cinese è stata definita un miracolo dagli
storici contemporanei. Le prime scoperte sulla nanotecnologia sono state
fatte dai ricercatori cinesi, portando grossi contratti
medico-industriali da tutto il mondo. Nonostante antichi rancori, altre
nazioni dell'Asia dell'est lentamente si unirono alla Repubblica, che
presto diventò la "Repubblica Asiatica" per onorare i nuovi membri.
Anche il Giappone decise di aderire, spinta dalla crisi economica che
stava vivendo a causa della guerra. La Repubblica è cresciuta in larga
parte fedele ai suoi principi col ricordo della guerra civile ancora
vivo nella memoria. Negli anni si è costruita la reputazione di trattare
equamente tutte le nazioni annesse, e solida abbastanza da rappresentare
con una voce miliardi di persone del sud-est asiatico.

<!-- -->


Oggi, l'economia della Repubblica Asiatica non si è ancora ripresa
nonostante la commercializzazione della nanotecnologia e l'olografica.
Possiede ancora una forza militare potente e avanzata, addestrata con
gli standard più alti di tutte le altre nazioni.

#### Paesi Rivoluzionari


Con la caduta degli Stati Uniti e della Cina, il Socialismo nel Sud
America si indebolì negli anni successivi alla guerra. La morte
economica degli USA portò ad una fonte di fervore rivoluzionario,
allontanando diverse nazioni dall'influenza del capitalismo. Comunque
sia, con un ambiente democratico già a metà strada in molte nazioni,
l'idea di governare poteva per la prima volta essere realizzato senza
corruzione. La nuova ondata propose di riunire i principi di democrazia
con gli ideali Socialisti.

<!-- -->


L'intero continente guardò con orrore il bombardamento di Shangai
durante la Seconda Guerra Fredda, mandato in onda in tutto il mondo fino
all'ultimo secondo. La nuova ondata soffrì un grave colpo quando la Cina
cadde. In questo, tutti videro un esempio di cosa sarebbe potuto
succedere alla rivoluzione se avesse preso la strada della dittatura o
del totalitarismo. Non ci volle molto prima che i leader risposero.

<!-- -->


Diversi paesi guidati dalla dittatura ricorsero immediatamente alla
forza, cercando di tagliare la testa alla ribellione prima che si
spargesse, causando una pessima immagine di sè verso le più grandi
nazioni democratiche, in particolare Cuba, Il Brasile e l'Argentina.
Improvvisamente gli ultimi re del Sud America rimasero senza alleanze.

<!-- -->


Uno ad uno, si inchinarono alle pressioni del popolo e furono sostituiti
da governi eletti. La rivoluzione accelerò invece di frenare; venne
incoraggiato un maggior commercio, una migliore integrazione, e
addirittura seguirono l'esempio dell'Europa con i suoi confini aperti.
Una nuova rete di infrastrutture si rafforzò lungo il continente
lanciando l'economia e rendendo più efficiente l'uso del terreno
agricolo.

<!-- -->


Oggi, le nazioni si sono unite così tanto che sono meglio conosciute
come un corpo unico: i Paesi Rivoluzionari. Un unico governo rappresenta
l'intero continente, e gestisce un impero economico secondo soltanto
alla Grande Unione Europea. L'esercito è piccolo, ma possiede
equipaggiamento all'avanguardia. L'addestramento non è eccezionale.

#### Americhe Unite


Quando l'economia americana cominciò a sgretolarsi alla fine del 2020,
molte persone abbandonarono il paese per le verdi pianure del Canada e,
ironicamente, del Messico. Il valore del dollaro piombò a valori senza
precedenti, impoverendo milioni di persone finché il prezzo non venne
fissato dalla IMF e dalla comunità internazionale delle banche. Il paese
venne sottoposto a un brutale piano di rilancio, che richiedeva la
svendita di metà del proprio arsenale bellico. Per ripagare il debito di
sedici mila-miliardi di dollari, gli interessi vennero bloccati e le
esportazioni puntarono sulla tecnologia e sui beni di lusso. La
ristrutturazione della NASA, combinata con un prototipo funzionante di
velivolo spaziale, fece diventare il viaggio extra-planetario una fonte
di guadagno per gli Stati Uniti. Cape Canaveral cominciò a offrire lanci
spaziali a prezzi bassissimi, prima col prototipo, poi con un avanzato
progetto di velivolo spaziale. Questo aiutò significativamente il paese
a sollevarsi dalla crisi.

<!-- -->


La cooperazione fra i paesi del Nord America iniziò con l'aiuto
finanziario del Canada e del Messico, che videro crollare le loro
esportazioni verso gli USA e decisero di aiutare il loro più importante
partner finanziario. Il crescente numero di espatriati servì a
rinfrancare i legami. Poi, durante una svolta politica inattesa nel
2042, il Messico elesse uno di questi espatriati, Esteban Villa-Lobos
Garcia, come presidente.

<!-- -->


La votazione fu aspramente contestata. Comunque sia, l'elezione venne
confermata attraverso due ricorsi e il presidente assunse i suoi poteri
nel Luglio del 2042. Successivamente il suo carisma avvicinò la maggior
parte del paese alle sue idee; fu allora che propose il Piano del
Domani.

<!-- -->


Secondo il piano, il Messico, il Canada e gli USA si sarebbero dovuti
unire in un'unica nazione risvegliando il superpotere Nord Americano. In
una serie di votazioni controverse, la maggioranza di tutte le nazioni
scelse di supportare il Piano del Domani; 52% negli USA, 64% in Canada,
e 71% in Messico. La fusione fu finalizzata nel 2050, creando le
Americhe Unite dai poteri dominanti del Nuovo Mondo. La crescente
industria aerospaziale si sparse velocemente attraverso il nuovo paese,
e a parte qualche intoppo lungo il cammino, il Nord America sfrecciò
verso la ripresa.

<!-- -->


Oggi, il debito delle AU è sceso da sedici a due mila-miliardi, e gli
standard di vita sono quasi tornati a quelli prima del crack
finanziario. Le AU hanno il programma aerospaziale più evoluto del
pianeta; la NASA gestisce il 70% dei lanci spaziali commerciali del
globo. Esporta una vasta gamma di beni a molte altre nazioni e si stima
che ritornerà in attivo in meno di tre anni. Militarmente, le AU sono le
più deboli di tutte le meganazioni. Ha solo un piccolo esercito di
volontari e un budget limitato per la difesa come imposto dalla IMF.
Comunque sia, le truppe delle AU sono altamente addestrate e capaci di
raggiungere qualsiasi punto del paese nel giro di due ore.

#### Grande Unione Europea


Lentamente ma inesorabilmente, l'Unione Europea ha allargato i propri
confini anno dopo anno. Per prima cosa si mosse verso il medio oriente
quando accettò Israele come membro associato nel 2011, poi promosse sia
Israele che la Turchia a membri definitivi nel 2017. Diverse isole
sull'Atlantico furono poi annesse nella stessa risoluzione, diventando
l'UE più estesa del ventunesimo secolo.

<!-- -->


A seguito della controversa entrata di Israele, l'UE varò leggi più
severe sui diritti umani, libertà di religione e separazione fra stato e
chiesa. Fu anche la prima superpotenza occidentale a riconoscere
ufficialmente l'Alleanza Medio Orientale, creando solide relazioni --
nonostante le proteste statunitensi -- nella speranza di ridurre le
divergenze culturali e la minaccia del terrorismo. In larga parte fu un
successo.

<!-- -->


Nel 2028, la Groenlandia -- dopo essersi rafforzata grazie
all'immigrazione dagli Stati Uniti -- dichiarò formalmente la sua
indipendenza dalla Danimarca. Non venne combattuta nessuna battaglia; il
governo Danese riconobbe l'indipendenza pressato dalle forze politiche
dei paesi dell'Europa. Nei mesi seguenti, la Groenlandia considerò di
scegliere il protettorato statunitense, ma riconsiderò l'idea in favore
dell'UE. Questo, così come l'inclusione di diverse isole sull'Atlantico,
spinse l'UE a cambiare il proprio nome in 'Grande Unione Europea'.

<!-- -->


Dopo la conclusione della Seconda Guerra Fredda, la GUE è sempre stata
in prima linea sul fronte politico. E' stata l'unica nazione occidentale
ad assecondare l'Alleanza Medio Orientale sul 'no' all'intromissione
delle vecchie Nazioni Unite, dopo il suo completo fallimento nel gestire
la crisi Cinese che la portò alla guerra civile. La GUE supportò
l'Alleanza anche negli sforzi per creare le nuove NU, in grado di
rappresentare equamente tutte le nazioni, e con sufficiente coerenza da
ubbidire ai principi su cui furono fondate.

<!-- -->


Oggi, la GUE è la forza economica e politica più forte del pianeta.
Comunque sia, la sua vasta burocrazia e l'alto numero di membri --
membri che non sempre sono d'accordo fra loro -- rendono estremamente
lente le manovre di tutti i giorni. La forza militare è grande, ma poco
integrata, con diversi eserciti legati alla lingua e alle tradizioni dei
propri paesi d'origine. La cooperazione militare è difficile e
macchinosa. La GUE ha anche il contingente più numeroso nelle Nazioni
Unite, ma viene usato solo per missioni di peacekeeping. Se la forza
militare della GUE è ancora ai vertici è fonte tutt'oggi di grandi
dibattiti a Bruxelles, e pare che una decisione sia ancora lontana.

#### Alleanza Medio Orientale


La crescita dell'Alleanza Medio Orientale fu una sorpresa per tutti,
anche per gli stessi personaggi coinvolti. Venne concepita al solo scopo
di indebolire l'influenza occidentale sul medio oriente. I principali
fautori e i primi a farne parte -- l'Iran, la Siria, la Giordania e
l'Afghanistan -- non hanno mai sperato che potesse durare più di una
decina d'anni, passati i quali si sarebbe dovuta spezzare sotto il peso
delle proprie differenze.

<!-- -->


La Seconda Guerra Fredda cambiò tutto. La Repubblica del Popolo Cinese
non era più un alleato contro l'occidente; divenne una minaccia
crescente che volgeva lo sguardo sul Nepal, parte dell'India, ed
eventualmente anche su stati sovrani ai confini occidentali del paese.
Il Pakistan, il Tajikistan e il Kyrgyzstan corsero fra le braccia
dell'Alleanza per cercare protezione. Il subcontinente arabo aderì poco
dopo, cercando di espandere la propria influenza politica più a ovest.
Senza nemmeno rendersene conto, formarono un potente blocco che copriva
circa tutto il medio oriente. La loro posizione era troppo forte per
sbriciolarsi.

<!-- -->


L'Alleanza, poi riconosciuta dall'Unione Europea, entrò nel quadro
internazionale col coltello fra i denti. Avevano infatti le mani sulle
ultime risorse petrolifere del pianeta, e avevano intenzione di
sfruttare la situazione.

<!-- -->


La forza economica dell'Alleanza crebbe anche fuori dalle riserve di
petrolio. Molte industrie farmaceutiche si trasferirono nel medio
oriente, l'unico posto dove si potesse trovare petrolio in abbondanza e
a prezzi ragionevoli. Questo, insieme alle altre applicazioni del
petrolio grezzo, permise al medio oriente di sopravvivere alla
'Rivoluzione Nucleare' russa e la successiva migrazione globale
all'energia nucleare. Continuò la sua espansione con l'Egitto,
l'Uzbekistan, il Turkmenistan, e alcuni paesi africani attorno al Mar
Rosso. Le guerre che flagellavano la regione attorno al Mar Rosso
vennero sedate non appena l'Alleanza spostò le sue truppe nell'area per
proteggere i propri alleati africani.

<!-- -->


Oggigiorno il medio oriente è ancora governato da personalità singole --
Sultani, Emiri, Presidenti e Generali -- ma il loro potere personale
viene tenuto sotto controllo dal resto dell'Alleanza, che non vuole ci
siano dei colleghi che escono troppo dalle righe. Il dissenso politico
viene tollerato grazie alle pressioni dell'Unione Europea e altre
nazioni, ma nel 2084 solo pochi membri dell'Alleanza hanno governi
pienamente democratici.

<!-- -->


L'esercito dell'Alleanza è vasto e veloce. E' uno dei più addestrati e
meglio equipaggiati del pianeta, e si basa sulle regole d'ingaggio più
permissive sia degli USA che della Repubblica Asiatica. La loro clausola
di 'perdite civili accettabili' è stata fonte di grandi critiche sul
panorama internazionale, ma l'Alleanza l'ha testardamente mantenuta.

#### Nuova Africa


Nata dalla violenza, la Nuova Africa ha trovato la sua unificazione
nella separazione. Si trascinò per trent'anni nel ventunesimo secolo,
come stava già facendo da tempo, con le sue guerre civili, pulizie
etniche e atrocità oltre ogni misura. Tutto questo finché diverse
nazioni dell'Africa centrale non intrapresero un grosso progetto nel
2039 nato per spezzare i noti cartelli dei diamanti e sequestrarne i
profitti per progetti nazionali a lungo termine.

<!-- -->


Questo risultò in un massacro economico e militare. Le Nazioni Unite
cercarono in vari modi di fermare le violenze senza però ottenere nulla.
Comunque sia, alla lega delle nazioni se ne aggiunsero altre, stanche di
essere sfruttate dall'occidente, e dopo molti anni di battaglie
riuscirono ad abbattere tutti i cartelli. Questo li lasciò con alcune
delle più grandi e avanzate miniere d'oro e di diamanti; divennero così
i più grandi fornitori di diamanti naturali del mondo. Inoltre diede
loro una nuova consapevolezza di cosa potessero fare insieme. Il nucleo
della Nuova Africa stava nascendo.

<!-- -->


Tutte le nazioni coinvolte nella guerra ai cartelli, con l'eccezione di
quelle fedeli al Commonwealth Oceanico e all'Alleanza Medio Orientale,
iniziarono a lavorare insieme prendendo ad esempio il Sud Africa per
costruire una rete stradale capace di sostenere il commercio su gomma.
Permise anche una migliore distribuzione del cibo. Nei trent'anni
successivi, la Nuova Africa scacciò completamente la fame dai propri
confini, migliorò la convivenza fra le etnie sedando il desiderio di
indipendenza, e portò la sanità pubblica alla portata di tutti. Inoltre,
trovò anche nuovi beni da esportare con una produzione sostenibile di
legno e frutta. La nuova cooperazione rese possibile per la prima volta
la stipulazione di un accordo sui prezzi; come i Paesi Rivoluzionari,
anche la Nuova Africa costrinse il resto del mondo a pagare una cifra
equa per tutti i beni e i servizi.

<!-- -->


Oggi, la Nuova Africa economicamente è ancora la più debole di tutte le
superpotenze, ma sta crescendo in fretta. Ha un grande e motivato
esercito, ma le truppe sono male equipaggiate, armate principalmente con
reliquie degli USA o addirittura fucili sovietici del secolo precedente.
Ha anche grosse difficoltà a raggiungere posizioni remote a causa di un
equipaggiamento scadente e dell'asperità del territorio. Nella maggior
parte dei casi il massimo che la Nuova Africa può fare è localizzare un
UFO con una delle sue innumerevoli pattuglie sparse sul territorio per
combattere il contrabbando.

#### Russia


Ci vollero decenni prima che la Russia potesse riprendersi dalla caduta
dell'Unione Sovietica, e dai relativi danni al sistema economico
Sovietico. Le questioni ancora aperte nella prima parte del ventunesimo
secolo erano le costanti ribellioni sul fronte Ceceno, l'impegno nella
riunificazione degli stati ex URSS e la speranza di riprendersi la
posizione di superpotenze che le spettava.

<!-- -->


Le cose cominciarono a mettersi meglio quando l'allora primo ministro
Yevgeny Karamazov concesse la piena indipendenza alla Cecenia nel 2047.
Mentre la nuova Repubblica Cecena implose in una serie di violenze per
il controllo del paese, la Russia rimase in disparte cercando di
risolvere i problemi interni, abbandonando la Cecenia a se stessa -- e
alle nuove Nazioni Unite che cercarono fin da subito di prendere il
controllo della situazione. Sfortunatamente questo non accadde in breve
tempo, e poco dopo la Cecenia decise di ritornare sotto l'egida della
Russia.

<!-- -->


La salvezza economica per la Russia -- specialmente quando le riserve
medio orientali di petrolio diminuirono -- iniziò con l'estrazione di
petrolio dai propri pozzi situati in Siberia, con nuovi equipaggiamenti
capaci di operare anche durante il rigido inverno, e successivamente con
la costruzione di una nuova serie di centrali atomiche. La Russia
Investì pesantemente nella ricerca per costruire nuove centrali più
piccole, sicure e sostenibili. Questo portò alla sostituzione
dell'uranio col torio come combustibile per tutte le centrali russe, e
un nuovo progetto avanzato basato sulla tecnologia dell'amplificatore
energetico, un nuovo tipo di reattore a fissione costruito per la prima
volta vicino a Roma dal 2004 al 2011. Due dei nuovi reattori consumavano
perfino il plutonio delle vecchie armi atomiche smantellate e delle
scorie di centrali atomiche più vecchie.

<!-- -->


Allora, dopo otto anni dall'indipendenza Cecena, la 'rivoluzione
nucleare' russa subì un'accelerazione con l'invenzione del
postprocessore, il quale era capace di convertire il 90% delle scorie di
un amplificatore energetico in materiale non radioattivo nel giro di
settimane invece di secoli. La Russia pose fine all'annoso problema
della crisi energetica in poco tempo; la fissione nucleare divenne
sicura, relativamente pulita, e le scorte globali di torio sarebbero
bastate fino al 3000.

<!-- -->


Oggi, molte repubbliche ex-sovietiche si sono riunite alla Russia,
seguendo l'esempio di altre grandi nazioni, allo scopo di approfittare
della nuova tecnologia nucleare e l'esportazione di elettricità che sono
ormai i maggiori prodotti esportati dalla Russia. La rivoluzione
nucleare continua ancora oggi col graduale sviluppo della fusione
atomica. Nonostante la sua economia sia ancora claudicante, il paese è
in una situazione di stabilità. L'esercito è equipaggiato con armamenti
antiquati, ma i soldati sono altamente addestrati, ben disciplinati e
numerosi.

#### Commonwealth Oceanico


Il Commonwealth delle Nazioni, un'organizzazione politica formata dalla
maggior parte dei paesi del vecchio Impero Britannico, perse gran parte
del suo potere durante la Seconda Guerra Fredda. Prima il Pakistan
tagliò i suoi legami col Commonwealth aderendo all'Alleanza Medio
Orientale. Poi, quando l'economia statunitense crollò, l'Inghilterra e
il Canada cominciarono a preoccuparsi più delle questioni interne. Nel
2030, ne erano membri solo di nome.

<!-- -->


Il crescente potere della Cina durante la guerra portò ad un
lievitamento del budget militare sia per l'India che per l'Australia,
budget che mise a dura prova l'economia dei paesi. Quindi, nel 2035,
l'India divenne uno dei campi di battaglia della guerra civile cinese.
Le truppe indiane vennero sconfitte in brevi ma sanguinose battaglie, e
il territorio venne saccheggiato mentre i ribelli venivano inseguiti.

<!-- -->


l'Australia intervenì con assalti su larga scala con l'aiuto dei membri
del Commonwealth sud africani. Dopo settimane di intensi scontri, le
divisioni australiane riuscirono a congiungersi con le forze ribelli
cinesi e i reggimenti indiani sopravvissuti. Insieme riuscirono a
sconfiggere l'esercito governativo che si arrese nel 2036.

<!-- -->


Il prezzo fu altissimo. Le parti conquistate dell'India erano terre
devastate, il paese non aveva più un governo dopo il bombardamento di
Nuova Delhi, e la carestia si stava spargendo fra la popolazione.
Cominciò a cedere grosse fette di territorio ad altre nazioni e concesse
l'indipendenza a diverse altre. Le restanti nazioni del Commonwealth
cercarono di ricostruire la vecchia India, ma molti abbandonarono il
progetto in favore di altre superpotenze emergenti.

<!-- -->


La ricostruzione dell'India portò alla riunificazione del Commonwealth
in una grande nazione. Avvantaggiandosi della propria posizione
geografica attorno all'Oceano Indiano e al Sud Pacifico, proposero delle
tasse strategiche sulla navigazione attraverso le loro acque. Le navi
del Commonwealth ne erano esenti, e questo favorì lo sviluppo. Più
tardi, con la sconfitta dei cartelli dei diamanti in Africa, il
Commonwealth si impadronì di diverse miniere abbandonate dentro i propri
confini.

<!-- -->


Oggigiorno, il Commonwealth delle Nazioni è meglio conosciuto come il
'Commonwealth Oceanico' o semplicemente 'Oceania'. Dalla sua formazione,
accettò anche diversi paesi non appartenenti al vecchio Commonwealth,
come il Madagascar, lo Zimbabwe e l'Indonesia, estendendo il controllo
sulle acque dell'Oceania. Anche se non può competere economicamente con
le altre superpotenze, si è comunque ricavata una piccola nicchia in cui
riesce però a prosperare.

<!-- -->


Il potere militare dell'Oceania consiste principalmente nella flotta.
L'esercito di terra è minuscolo se comparato con quello delle altre
potenze ad eccezione delle Americhe Unite, e serve solo per scopi di
difesa con un equipaggiamento e un addestramento non eccelso. Comunque
sia, può rispondere velocemente a situazioni di emergenza.

#### techtree entry

    tech news_initial_political_situation
    {
        type news
        name "_Political situation before the invasion"
        description "_news_initial_political_situation_txt"
        up_chapter news

        requires_AND { initialaaa }
        time 0
    }

### "PHALANX e le Conseguenze di Mumbai"

Il "Progetto PHALANX" venne inizialmente concepito dal dipartimento alla
difesa degli Stati Uniti nel 1955, dopo la crescente preoccupazione
dovuta all'elevato numero di avvistamenti UFO nel mondo. La possibilità
di un'invasione aliena preoccupò parecchio i politici, già abbastanza
innervositi dal potere nucleare dell'URSS. L'esistenza di forze ostili
extraterrestri nell'universo sembrava molto improbabile, ancora di più
che queste forze attaccassero proprio la Terra -- ma potevano
permettersi gli Stati Uniti di correre il rischio?

Chi propose il progetto spese più di due anni nel cercare appoggi ai
livelli più alti. Finalmente, nel 1957, PHALANX ottenne il suo primo
stanziamento economico. Una parte significante dei 'soldi neri' di
quell'anno vennero spesi nella costruzione di una avanzata base
sotterranea nel deserto del Nevada da qualche parte nel territorio della
base aeronautica di Nellis. Il complesso venne chiamato "Comando delle
Operazioni nel Pacifico PHALANX", venne fornito del migliore
equipaggiamento allora disponibile e il personale venne addestrato per
fronteggiare al meglio un'eventuale incursione aliena su territorio
statunitense.

Il progetto fu un successo e sviluppò tecnologie rivoluzionarie
producendo prototipi funzionanti di oggetti mai visti prima sul pianeta.
Per la sua natura, PHALANX fu oggetto di parecchi scontri sul terreno
del budget, ma i suoi successi nel reparto della R&S diede una ragione
per continuare.

Comunque sia, il mondo andò avanti mentre PHALANX si stava preparando
per un eventualità che non si manifestava. Il Vietnam vide un
innalzamento delle spese militari, e nessuna di queste furono destinate
a PHALANX o a progetti simili. Nonostante le richieste di maggiori
fondi, l'Alto Comando liquidò le richieste lasciando aperto il progetto
solo per i suoi sforzi nella ricerca. Tutti i fondi rimanenti vennero
impiegati per mantenere il vecchio equipaggiamento e i laboratori.

PHALANX non si riprese mai dalla guerra. Non riottenne mai i fondi degli
anni '50; il periodo d'oro erano finito. Fornirono nuova tecnologia alla
Guerra del Golfo, ottennero maggiori introiti durante i primi anni del
ventunesimo secolo dovuti all'innalzamento delle spese belliche, ma dopo
questi brevi periodi, il progetto ricadde nell'oblio.

La Seconda Guerra Fredda diede il colpo di grazia al progetto. I suoi
comandanti riuscirono a trascinarlo avanti senza neppure avere i soldi
per mantenere i velivoli in aria, ma nemmeno l'invenzione della seta
artificiale riuscì a salvarli dal crack finanziario USA. Tutti i
programmi militari non strettamente necessari vennero depennati e
PHALANX venne ufficialmente chiuso nel 2027. Mancavano cinque mesi al
settantesimo anniversario. Lo staff venne licenziato, la base
smantellata, l'equipaggiamento imballato e gettato nei magazzini. Il
progetto venne presto dimenticato.

Finchè non venne riscoperto il 9 Marzo 2084 quasi per caso da un
diplomatico spulciando vecchi archivi.

Gli orrori degli eventi di Mumbai sconvolsero il mondo. L'esistenza di
forme di vita aliena nell'universo non era più una questione di fede.
Non solo esisteva, ma era addirittura entrata in contatto nel peggiore
dei modi. Il massacro era troppo grande per essere tenuto segreto dai
governi della Terra. Le immagini delle strade fumanti e coperte di
sangue fecero il giro del mondo. Gli alieni non lasciarono altre prove
della loro visita; diligentemente recuperarono i cadaveri e raccolsero
ogni frammento di tecnologia prima di andarsene.

Il panico si sparse come un incendio, e le cose andarono anche peggio
quando si sparse la notizia di Bonn, Johannesburg e Bangkok. Il mondo
sapeva di essere stato visitato, e cominciava a capire di essere sotto
attacco.

Serviva urgentemente una soluzione. Le Nazioni Unite rimasero a
colloquio per più di una settimana. I progetti venivano acclamati e
cestinati alla velocità della luce. Il mondo era completamente indifeso
contro l'invasione aliena, sia militarmente che psicologicamente.
Nessuno era pronto per una tale evenienza. Questo era proprio lo
scenario di terrore previsto in qualche ufficio ora polveroso. Intanto
la popolazione cercava risposte a cui nessuno sapeva rispondere, e
provvedimenti che nessuno sapeva prendere.

Le Nazioni Unite presero solo alcuni accorgimenti; fecero evacuare le
Stazioni Spaziali Internazionali 1 e 2, così come la colonia permanente
sulla luna. Tutte le missioni per Marte vennero annullate. Per tutte le
questioni importanti invece, le Nazioni Unite erano a un punto morto.
Alcuni paesi volevano costruire imponenti basi di difesa orbitanti,
altri chiedevano di poter usare missili nucleari contro gli UFO. Altri
ancora pretendevano soluzioni ancora più irragionevoli. La situazione
peggiorava di giorno in giorno, finché a un anziano diplomatico non
tornò in mente il progetto PHALANX.

Dopo aver ottenuto pieno accesso ai file statunitensi, le Nazioni Unite
furono colpite nello scoprire piani, progetti, equipaggiamento e manuali
d'addestramento; una dettagliata risposta ad un'invasione su vasta
scala. Decisero immediatamente di ristabilire PHALANX ed equipaggiarlo
per difendere la Terra dalla minaccia aliena. Comunque sia, tutti quelli
che facevano parte di PHALANX erano morti o stavano morendo. C'era
bisogno di un nuovo staff.

Con voto unanime, si decise di mantenere il progetto segreto, conosciuto
solo dai politici ed esponenti militari più importanti del mondo. La
popolazione venne tranquillizzata con cortine di fumo e bugie mentre un
manipolo di operativi da tutto il globo si adoperava per riattivare
PHALANX e renderlo pronto per la battaglia. Il vecchio equipaggiamento
venne rintracciato e recuperato mentre le armi venivano riassemblate per
l'uso. Con l'appoggio segreto di tutte e otto le superpotenze, il
progetto venne sovvenzionato sia economicamente che logisticamente.

Mancava solo il leader.

[Category:Translating](Category:Translating "wikilink")