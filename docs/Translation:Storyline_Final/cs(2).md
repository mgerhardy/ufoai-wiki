## Posloupnost

### "Úvod"

### "První pokyny"

\[prolog_sentence1\] KOMU: Velitel základny, PHALANX, Velení
tichomořských operací

\[prolog_sentence2\] OD: generální tajemník Mahouf Serra, Spojené
Národy, New York City

\[prolog_sentence3\] DATUM: 21. březen 2084

\[prolog_sentence4\] PŘEDMĚT: Hodně štěstí

\[prolog_sentence5\] Vítejte na svém novém stanovišti, veliteli. Máte
nyní na povel celý Útvar Mimozemské Reakce PHALANX. Vaším úkolem je
ochrana obyvatel Země a zastavení cizácké hrozby za jakoukoliv cenu. Jak
toho dosáhnete je na Vás. Jediným požadavkem je abyste uspěl.

\[prolog_sentence6\] Vaším prvním úkolem je vybudování hlavního štábu.
Spojené Národy mají přístup k vojenským základnám na celém světě, takže
si pro základnu můžete zvolit jakýkoliv region. Vybírejte moudře neboť
Vaše rozhodnutí bude mít velký vliv na úspěch projektu PHALANX.

\[prolog_sentence7\] Podle nejnovějšího rozboru útoků na Bombaj a Bonn
se zdá, že pozorování UFO a cizácké aktivity se soustředí na
nejlidnatější oblasti Země, včetně přímořské Severní a Jižní Ameriky,
Evropy, východní Asie, Jižní a vnitrozemské Afriky a Austrálie. Měl
byste tyto oblasti zahrnout do sféry svých operací.

\[prolog_sentence8\] Jakmile zajistíte Vaši první základnu, musíte
připravit vojáky. Rekruti které jsme přiřadili k PHALANXu musí být
umístěni do Transportéru a poté vybaveni k boji.

\[prolog_sentence9\] Postarejte se o ně, veliteli. My všichni ostatní na
Vás spoléháme a modlíme se za Vás.

\[prolog_sentence10\] Toť vše. Hodně štěstí a dobrý lov.

## Položky Ufopedie

### "Politická situace před invazí"

V roce 2048 je Země v lepší formě než tomu bylo po více než století. Asi
poprvé jsou mír a spolupráce standardem a nikoliv výjimkou. Nicméně
současná situace může být vysvětlena pouze prostřednictvím krutého
průběhu 21. století.

V prvním desetiletí 21. století se zájem států celého světa nejvíce
soustředil na Střední východ. Napětí se zvýšilo když Írán, Sýrie,
Jordánsko a Afghánistán utvořili Středovýchodní Koalici, prvotní
politický krok ke sjednocení muslimského světa. Nedlouho poté proběhly
demokratické volby v Iráku a to způsobilo, že zde Spojené státy ztratily
svůj vliv a Irák se koncem roku připojil ke Středovýchodní Koalici
společně s Pákistánem a Libanonem. Izrael v panice vsadil na
rozrůstající se Evropskou Unii a přiměl se tak dodržovat stále více se
zpřísňující EU zákony o lidských právech a válčení. Následkem toho došlo
v průběhu let k výraznému snížení jeho vojenských aktivit v tomto
regionu.

Ale jak rok 2009 přecházel do 2010, pozornost se odvracela od Středního
východu k vlnobití, které způsobovala Čína se svojí vzrůstající mocí.
Lidová Republika několik let dorážela na své sousedy, ale v prosinci
2010, po desetiletích nevrlých slov a zlověstných slibů, byl Taiwan
definitivně podroben rozsáhlou invazí Čínské armády. Spojené Národy dali
několik strohých pokárání, které byly souhrnně ignorovány. Mezinárodní
společenství obšírně probírala tuto událost ale nedělala nic.

Druhá studená válka mezi původními Spojenými státy a Čínou začala když
Čína anektovala Severní a Jižní Koreu v roce 2012 poté, co se tajným
agentům podařilo vyřadit veškeré jaderné zbraně Jižní Koreje na celou
dobu třídenní invaze. Velice dobře vycvičená a vybavená Lidová armáda
mnohonásobně přečíslila Korejské divize a obsadila obě země dlouho před
tím, než Korejci vůbec mohli začít přijímat pomoc se zámoří. Tento tah
vyvolal ještě více zloby od Spojených Národů a ochladil diplomatické
vztahy mezi Čínou a Ruskem na několik následujících desetiletí.

Po celou délku Druhé studené války zůstávalo celosvětové napětí vysoké.
Na nově podrobených územích denně probíhaly vzpoury, ale nakonec se ani
Čína ani USA neodhodlaly vyvolat nukleární zkázu.

Válka víceméně skončila v roce 2031 ve chvíli, kdy se ekonomika USA
zhroutila pod ohromným vojenským rozpočtem a deficit dosáhl úrovně
překonávající celostátní hrubý národní produkt. Čína se během Studené
války stala liberálnější a převzala na sebe roli světového vůdce bez
jakékoliv znalosti co si s ní počít. Její vůdci se pravděpodobně opili
mocí, příliš lační, příliš domýšliví. Pomocí armády chtěli prosadit
svoji vůli a pokusili se obrátit zem do násilného Stalinského útlaku z
20. století. Lid s tím nesouhlasil.

Následovala občanská válka jakou Země ještě nepoznala. Důstojníci ji
často přirovnávali ke kříženci války ve Vietnamu a První světové války.
Bylo během ní vybombardováno veškeré obyvatelstvo, váleční zajatci byli
hromadně popravováni a bylo použito taktických nukleárních úderů na
několik měst -- včetně Šanghaje, Soulu a Nového Dillí -- 7. června 2034.
Vládní jednotky shodili celkem šest padesátikilotunových bomb na silně
bráněné pozice povstalců a zasáhli i civilní populaci, kterou povstalci
chránili.

Ve dnech které následovaly vládní armáda utrpěla hromadné dezerce; tato
jediná událost konečně přivodila vládě záhubu. Jednotky musely bojovat
zuby nehty a operovat roztroušeny na rozlehlém území sežehnuté země
zatímco je povstalci pomalu zatlačovali do Indického oceánu. Více než
šest miliónů životů bylo ztraceno než vládní síly 15. srpna 2036
kapitulovaly. To byl oficiální konec Druhé studené války.

### "Po válce"

#### Asijská Republika

V následujících letech se reformovaná Čínská republika vrátila ke svému
starému předkomunistickému jménu a pomalu se vzdávala svých dobytých
území, včetně těch zabraných v minulých stoletích. Jejich obyvatelům
nabídla volbu mezi nezávislostí nebo poslaneckým křeslem v nové vládní
radě jako rovnocenná a uznávaná součást nové republiky. Taiwan během
celé občanské války bojoval na straně povstalců, po kapitulaci
komunistické vlády urovnal své spory s pevninou a byl prvním kdo se
připojil k nové republice. Rychle se stal hlavním hráčem v nové radě a
pomáhal při vydání zajatých vládních vůdců do Haagu, kde se měli
zpovídat z válečných zločinů. Severní Korea, další z povstaleckých
států, také zvolila zůstat v Republice cítíc příležitosti pro velký
ekonomický růst a svobodu od diktatury. Nikdo z nich nebyl zklamán.

Obnova čínské ekonomiky je současnými historiky považována za zázrak.
Čínští výzkumníci udělali první zásadní objevy v nanotechnologii a to
přineslo ohromné zdravotnicko-průmyslové zakázky z celého světa.
Navzdory staré nenávisti a nedůvěře se ostatní východoasijské národy
pomalu připojovaly k Republice, která byla záhy přejmenována na Asijskou
Republiku aby byli zohledněni její noví členové. Dokonce i Japonsko se
nakonec připojilo aby podpořilo svoji ochabující ekonomiku a zvětšilo
počet obyvatel, kterých během války povážlivě ubylo. S čerstvou
vzpomínkou na občanskou válku Republika dál prosazovala své zásady.
Během let získala solidní pověst za poctivé jednání se všemi svými členy
a vybudovala si dostatek důvěry a solidarity k tomu, aby nyní mohla
mluvit jedním hlasem za miliardy lidí v jihovýchodní Asii.

Dnes je její ekonomika téměř obnovena díky komercializaci
nanotechnologie a holografie. Republika stále vlastní silnou a moderní
armádu, která je vycvičena lépe než v jakákoliv jiné zemi.

#### Revoluční země

S postupným pádem Spojených států a Číny socialismus v Jižní Americe
posiloval a během poválečných let slábnul. Smrt americké ekonomiky
přinesla vlnu revolučního zápalu, který odklonil několik národů od vlivu
kapitalismu. Nicméně díky tomu, že ve většině zemí byl již víceméně
zaveden demokratický systém, mohla být vláda lidu poprvé realizována bez
korupce a úpadku. Tento nový směr zamýšlel sjednotit principy demokracie
se socialistickými ideály.

Během Druhé studené války celý kontinent sledoval hrůzu jaderného útoku
na Šanghaj, vysílaný televizí po celé zeměkouli až do poslední vteřiny.
Když Čína padla, získal nový směr další významný vítr do svých plachet.
Každý totiž mohl na vlastní oči vidět, co se může stát revoluci pokud
jde cestou diktatury a totalitářství. Reakce vůdců na sebe nenechala
dlouho čekat.

Několik diktátorských států se okamžitě pokusilo zahájit tvrdé represe a
předejít povstání dříve než nastane a tím způsobilo prudkou reakci
větších demokratických národů, zejména Kuby, Brazílie a Argentiny.
Poslední zbývající králové Jižní Ameriky byly najednou opuštěni a bez
jakýchkoliv spojenců.

Jeden za druhým podléhali tlaku veřejnosti a politické situaci a byli
nahrazováni volenými sněmovnami. Revoluce získávala rychlost místo toho
aby ji ztrácela. Její zastánci podporovali větší obchodování, těsnější
spojení a případně otevřené hranice dle evropského vzoru. Nová síť
dálnic po celém kontinentu posilovala ekonomiky a umožnila mnohem
efektivnější použití orné půdy. Přírodní bohatství Jižní Ameriky bylo
využito jako nikdy předtím a každý jeho kousek byl přiměřeně oceněn.

Dnes se členské národy semkly tak těsně, že jsou víceméně známy jako
jeden celek: Revoluční země. Jedna společná vláda zastupuje celý
kontinent a řídí ekonomické impérium, které překonává pouze Rozšířená
Evropská Unie. Jejich armáda je malá ale disponuje nejmodernějším
vybavením. Výcvik není nijak mimořádný.

#### Sjednocená Amerika

Když se ke konci dvacátých let 21. století začala Americká ekonomika
hroutit, čím dále tím více lidí opouštělo zemi a vydávalo se za lepším
bydlem v Kanadě a paradoxně v Mexiku. Hodnota dolaru se propadla do
nevídané hloubky a ožebračila milióny než byla stabilizována
Mezinárodním měnovým fondem a mezinárodním společenstvím bank. Poté byl
v zemi zaveden drastický reformní plán požadující rozprodání nebo
zástavu vice než poloviny veškerého vojenského arzenálu. Byly zmrazeny
úrokové sazby a vyváženy technologie a nadbytek zboží aby byl
šestnáctibiliónový dluh splacen. Také úspěšné přeorganizování NASA
spojené s funkčním prototypem vesmírného letounu přeměnilo kosmický
prostor na výnosný podnik. Mys Canaveral začal nabízet nejlevnější
vesmírné starty kdekoliv na světě, nejdříve s vlastním prototypem,
později se zcela funkčními a zdokonalenými konstrukcemi vesmírných
letounů. To výrazně pomohlo obléhané zemi vzít svůj osud zpět do
vlastních rukou.

Spolupráce mezi severoamerickými národy začala finanční pomocí z Kanady
a Mexika. Ti viděli, že jejich export do USA jde ke dnu a chtěli pomoci
stabilizovat svého nejdůležitějšího obchodního partnera. Rostoucí počet
emigrantů také vytvářel těsnější vazby. Pak v roce 2042 došlo k naprosto
nečekanému politickém obratu když byl v Mexiku zvolen americký emigrant
Esteban Villa-Lobos Garcia prezidentem.

Volby byly velice sporné, nicméně rozhodnutí ustálo dvě přepočítávání a
nový prezident byl uveden do úřadu v červenci 2042. Kombinace rozumných
zásad a osobního kouzla nakonec způsobila, že se ke Garciovi přiklonila
celá země. A on potom navrhl Zítřejší plán.

V tomto plánu se mělo Mexiko, Kanada a USA spojit do jedné země a opět
tak dosáhnout severoamerické supervelmoci. V několika kontroverzních
referendech získal Zítřejší plán nadpoloviční většinu ve všech třech
státech; 52 % ve Spojených státech, 64 % v Kanadě a 71 % v Mexiku.
Spojení bylo nakonec dokončeno v roce 2050 a vznikla Sjednocená Amerika,
jedna z nejvlivnějších sil v novém světě. Vzkvétající vesmírný průmysl
se rychle rozšířil po celé nové zemi a navzdory několika přehmatům po
cestě se Severní Amerika vydala plnou parou k obnově.

Dnes je dluh Sjednocené Ameriky z původních šestnácti biliónů pouze dva
a životní úroveň se víceméně vrátila tam kde byla před pádem. SA má
nejrozvinutější vesmírný průmysl na planetě -- NASA vykonává téměř 70 %
komerčních vesmírných startů po celé zeměkouli. Také vyváží obrovské
množství zboží do všech ostatních zemí a plánuje návrat k platební
schopnosti do méně než tří let. Armáda je nejslabší ze všech
supervelmocí. SA má pouze malou armádu dobrovolníků a malý finanční
rozpočet na obranu jak je požadováno MMF. Nicméně to nutí SA mít to co
má velice dobře vycvičené a pohyblivé, schopné dosáhnout jakéhokoliv
místa v zemi během dvou hodin.

#### Rozšířená Evropská Unie

Každou uplynulou dekádu Evropská Unie pomalu ale jistě dál a dál
rozšiřovala své hranice. Nejprve se vydala na Střední východ ve chvíli,
kdy v roce 2011 přijala Izrael jako přidruženého člena a poté v roce
2017 povýšila Izrael a Turecko na členy plnohodnotné. Ve stejnou chvíli
bylo také přijato několik atlantických ostrovů a jednalo se tak o
největší hromadné rozšíření EU v jednadvacátém století.

Po kontroverzním přijetí Izraele jako přidruženého člena v EU
následovalo přijetí přísnějších zákonů o lidských právech, svobodě víry
a o oddělení církve a státu. Evropská Unie byla také první západní
supervelmocí která oficiálně uznala Středovýchodní Koalici a navzdory
protestům Spojených států podporovala těsnější vztahy s ní v naději, že
dojde ke snížení kulturních konfliktů a pokračující hrozby terorismu. Z
větší části uspěla.

Díky přistěhovalectví ze Spojených států v roce 2028 výrazně posílilo
Grónsko a formálně deklarovalo svoji nezávislost na Dánsku. Díky tlaku
ostatních evropských států dánská vláda neochotně nezávislost uznala a
neproběhly tak žádné boje. V následujících měsících Grónsko krátce
zvažovalo připojení k USA jako protektorát ale změnilo názor když mu
Evropská Unie nabídla plnohodnotné členství. Toto společně s
přistoupením několika amerických ostrovních protektorátů v Atlantiku
přimělo EU k přejmenování sebe sama na 'Rozšířenou Evropskou Unii'.

Po skončení Druhé studené války byla REU vždy v čele politického vývoje.
Byla jedinou západní mocností, která podporovala Středovýchodní Koalici
ve vyslovení nedůvěry starým Spojeným Národům za jejich naprosté selhání
a neschopnost zasáhnout v případě Čínské rozpínavosti a následné
občanské války. REU také silně podporovala úsilí Koalice vybudovat nové
Spojené Národy, které by poskytovaly rovnocenné zastoupení všem světovým
národům a měly více pravomocí prosazovat principy, pro které byly
původně založeny.

Dnes je Rozšířená Evropská Unie nejsilnější ekonomickou a politickou
silou na světě. Nicméně díky její obrovské byrokracii a velkému počtu
členů, kteří nemají pokaždé naprosto shodný názor, jsou její manévry
pomalé ve všech směrech. Její armáda je velká a silná ale nejednotná,
kdy každá členská armáda lpí na jazyce a tradicích své země. Je složité
dosáhnout vojenské spolupráce a je třeba při tom přemoci spousty
úředních šimlů. Většina vojáků Spojených Národů je pravě z REU, ale ti
jsou vždy používáni pouze pro udržování pořádku. V Bruselu se mnoho let
vedou vášnivé debaty o tom, jestli armády REU ztratily svou údernou sílu
a zdá se, že v dohledu není žádné rozhodnutí.

#### Středovýchodní Koalice

Vznik Středovýchodní Koalice byl pro všechny překvapením, včetně lidí,
kteří se na něm podíleli. Původní záměr byl pouze oslabit vliv západu na
Středním východě. Zakládající a první členové -- Írán, Sýrie, Jordánsko
a Afghánistán -- nikdy neplánovali Koalici na déle než jedno desetiletí,
předpokládaný čas rozpadu a rozpuštění pod tíhou rozdílů jednotlivých
členů.

Všechno změnila Druhá studená válka. Čínská lidová republika už nebyla
dále blízkým spojencem proti Západu. Stala se rozpínající se hrozbou a
pošilhávala hladovými očky po Nepálu, částech Indie a pravděpodobně i po
svrchovaných státech kolem svých západních hranic. Pákistán, Tádžikistán
a Kyrgyzstán se hnali do náruče Koalice aby chránili sami sebe před
invazí. Arabský poloostrov se připojil ani ne rok poté hledajíc jak
zmenšit politický vliv Západu. Aniž by si to uvědomovali, vytvořili tak
silný útvar pokrývající téměř celý Střední východ. Jejich pozice byla
prostě příliš dobrá aby jim dovolila rozpadnout se.

Rozšířená Koalice byla uznána Evropskou Unií a vstoupila na mezinárodní
scénu s trumfy v ruce. Měla pod palcem víceméně všechny zbývající zásoby
ropy na světě a měla v úmyslu vytěžit je.

Ekonomická síla Koalice rostla s tím, jak se ztenčovaly zásoby ropy v
zahraničí. Výrobci farmaceutik se houfem sbalili a přestěhovali se na
Střední východ, do jediného zbývajícího místa na světě, kde je ropa
levná a dostupná. To a spousta dalších použití surové ropy umožnilo
Střednímu východu přežít Ruskou 'atomovou revoluci' a následný
celosvětový přechod k atomové energii. Koalice pokračovala ve svém
rozšiřování Egyptem, Uzbekistánem, Turkmenistánem a spornými částmi
Afriky okolo Rudého moře. Celá oblast Rudého moře byla rychle uklidněna
když Koalice přesunula svou armádu k podpoře nových Afrických členů.

Rozšíření blahobytu odvrátilo dnešní Střední východ od dogmat a
nasměrovalo ho k světským zákonům a rovnosti pohlaví. Je stále ovládaný
jednotlivci -- sultány, emíry, maliky, prezidenty a generály -- ale
jejich pravomoci jsou udržovány pod dohledem zbytku Koalice, vládci
kteří nejsou přijati svými kolegy jsou sesazeni. Politická opozice je
tolerována díky tlaku z EU a ostatních národů, ale i v roce 2084 má jen
pár členských národů Koalice fungující demokracii.

Armáda Koalice je velká, rychlá a zákeřná. Je to jedna z nejelitnějších
a výborně vybavených sil na světě. Navíc užívá volnější pravidla boje
než Sjednocená Amerika nebo Asijská Republika. Jejich odstavec o
'přijatelných civilních obětech' byl zdrojem obrovského množství kritiky
z celého světa, ale Koalice neústupně udržuje v platnosti tento odstavec
po čtyři desetiletí.

#### Nová Afrika

Zrozena z násilí a hádek, Nová Afrika nalezla svoji jednotnost v
odloučení. Po tři desetiletí 21. století postupně slábla, stejně jak to
dělala již dlouho před tím se svými občanskými válkami, etnickými
čistkami a nepředstavitelnými zvěrstvy. A to až do roku 2039, kdy
několik států ze střední Afriky podniklo masívní plán, který měl za úkol
vypořádat se s neblaze proslulými diamantovými kartely a vyvlastnit
jejich příjmy pro dlouhodobý národní pokrok.

Ten však skončil krvavým vojenským a ekonomickým masakrem. Spojené
Národy zkusili různá opatření aby zastavili boje, ale bezzubější než
kdykoliv předtím nedosáhli ničeho. Nicméně ke svazu států se nakonec
přidalo několik dalších, zhnusených sekýrováním západních korporací a po
několika letech urputných bojů porazily kartely jeden po druhém. Tím jim
zůstaly některé z největších a nejrozvinutějších diamantových a zlatých
dolů na světě; jejich spojené území se tak stalo největším světovým
dodavatelem pravých diamantů. Zároveň získaly nový smysl čeho by mohly
společně dosáhnout. Zrodilo se jádro Nové Afriky.

Všechny africké státy zapojené do antikartelové války, s výjimkou území
věrných Oceánskému Společenství a Středovýchodní Koalici, spolu začali
mnohem těsněji spolupracovat berouc si příklad z Jižní Ameriky v
budování spolehlivé sítě silnic pro podporu obchodu a komunikace. To
zároveň umožnilo mnohem lepší distribuci potravin. Během dalších třiceti
let se Nová Afrika úplně zbavila hladomoru uvnitř svých hranic, což ji
zcela změnilo v přizpůsobivé etnikum s touhou po nezávislosti uvnitř
svých územní a s obrovskými náklady přineslo veřejně dostupnou
zdravotnickou péči jejím lidem. Ale také byly v hospodářství objeveny
nové možnosti vývozu, udržitelný růst tropických tvrdých dřevin a
exotického ovoce. Pravděpodobně poprvé vytvořila tato nová spolupráce
cenové smlouvy po celém kontinentu; stejně jako Revoluční země přiměla
Nová Afrika okolní svět aby obstojně platil za veškeré zboží a služby.

Dnes je Nová Afrika ekonomicky stále nejslabší z velmocí, ale rychle
roste. Má velkou motivovanou stálou armádu, ale vojáci jsou špatně
vybaveni, vyzbrojeni převážně starožitnostmi z bývalých Spojených států
a více než století starým sovětským vybavením. Mají také problémy s
přesunem na vzdálená místa díky častým poruchám na vybavení a složité
geografii kontinentu. Nejlepší možností je pro Nové Afričany partyzánský
způsob boje, kdy jsou po celé zemi rozprostřeny malé hlídky a přistání
cizáckých plavidel stopují tisíce průzkumníků.

#### Rusko

Vzpamatování se z pádu Sovětského svazu a obnova sovětským systémem
vydrancované státní ekonomiky trvala Rusku několik desetiletí. Hnisalo
jako otevřená rána celou první polovinu 21. století, stále se snažilo
potlačit neustálá povstání v Čečensku, stále se snažilo reformovat po 70
letech státní nadvlády, stále se snažilo získat zpátky ztracenou pozici
světové supervelmoci.

Věci se pro Rusko konečně začaly zlepšovat když v roce 2047 tehdejší
předseda vlády Jevgenij Karamazov uznal úplnou nezávislost Čečenska.
Zatímco se v nově oficiální Čečenské republice strhla vlna násilí ve
sporu kdo by vlastně měl vládnout, Rusko dalo ruce pryč snažíc se
vyrovnat s vlastními problémy a ponechalo Čečensko svému osudu a novým
vylepšeným Spojeným Národům, které se okamžitě snažily zastavit
krveprolití. To se bohužel dlouho nedařilo a nakonec byla pro Čečensko
jediná šance vrátit se do sféry ruského vlivu, ale poprvé tak učinilo
jako plnohodnotný nezávislý hlas.

Ekonomická záchrana pro Rusko -- zvláště s tenčícími se dodávkami ropy
ze Středního východu -- začala novými postupy těžby vlastní ropy na
Sibiři s vybavením, které umožňovalo přežití v krutých zimních
podmínkách a později pokračovala výstavbou řady nových atomových
elektráren. Rusko hodně investovalo do výzkumu aby nové elektrárny byly
menší, bezpečnější a hlavně životaschopné. To vyžadovalo přechod z
obohaceného uranu na thorium jako hlavního jaderného paliva ve všech
těchto elektrárnách a použití nové zdokonalené konstrukce založené na
'energetickém zesilovači', novém typu štěpného reaktoru poprvé
testovaného nedaleko Říma v letech 2004 až 2011. Dva z nových reaktorů
dokonce zpracovávaly plutonium z demontovaných jaderných zbraní a z
uloženého odpadu starších elektráren.

Osm let po Čečenské nezávislosti přišla skutečná Ruská 'atomová
revoluce' s vynálezem zpracování vyhořelého paliva, které bylo schopno
přeměnit 90 % odpadu z energetického zesilovače na neradioaktivní
materiál během týdnů místo několika století. Rusové ukončili letitou
energetickou krizi víceméně přes noc; jaderné štěpení se stalo
bezpečným, poměrně čistým a celosvětové zásoby thoria mohly zaručit
čistotu Země až do roku 3000.

Dnes se mnoho bývalých sovětských států znovu připojilo k Rusku
následujíc příkladu ostatních mocností a dychtíc po výhodách, které
přináší výroba energie a jaderná technologie, které jsou teď hlavní
Ruskou komoditou. Atomová revoluce dokonce dále pokračuje díky
pozvolnému rozvoji a komercializaci fúzní energie. Přestože jejich
ekonomika má stále problémy, jejich země je na tom lépe než kdykoliv
během posledních několika století, ať za vlády chánů, carů nebo sovětů.
Jejich armáda je poněkud zastaralá ale profesionální, velice dobře
vycvičená s dobrou disciplínou a nepostrádá lidské zdroje.

#### Oceánské Společenství

Společenství národů, politická organizace složená převážně ze států
starého britského impéria, ztratilo velmi mnoho sil když vstoupilo do
Druhé studené války. Nejdříve Pákistán přetrhal vazby se Společenstvím
když se připojil ke Středovýchodní Koalici. Když se poté Spojené státy
hroutily a kolabovaly, začala se Británie a Kanada víc a víc zajímat jen
o své vlastní části světa a nechala svoji spoluúčast zcela vyprchat. V
roce 2030 byly členy jen podle jména.

Rostoucí síla Číny během války způsobila obrovský nárůst ve vojenských
rozpočtech Indie a Austrálie a to takovým způsobem, že jejich ekonomika
měla problém je uspokojit. Poté se v roce 2035 Indie stala jedním velkým
bojištěm v Čínské občanské válce. Zkušení vládní válečníci snadno
porazili Indickou armádu v několika krátkých ale krvavých bitvách a
ukořistili většinu země zatímco je pronásledovali povstalci.

Austrálie společně s několika jihoafrickými členy Společenství slíbila
rozsáhlý vojenský zákrok. Po týdnech ukrutných bojů se australským
divizím podařilo spojit se s čínskými povstaleckými silami a přeživšími
pluky indické armády a společně víceméně vyhladili vládní armádu
předtím, než v roce 2036 kapitulovala.

Cena byla vysoká. Z dobyté části Indie byla pustina, po vyhlazení Nového
Dillí byla země bez vlády a obyvatelstvo začal sužovat hladomor. Začalo
se s předáváním bezcenných částí země ostatním státům a byla dána
nezávislost několika malým oblastem kolem hranic. Zbývající státy
Společenství se ujaly obrovského úkolu obnovy Indie, přestože mnoho z
nich opustilo projekt a Společenství a přidali se k ostatním rostoucím
velmocem.

Obnova Indie nakonec sjednotila Společenství v jeden velký národ, který
využíval se své geografické polohy kolem Indického oceánu a Jižního
Pacifiku a vybíral strategické clo od lodí, které křižovaly jejich
vodami. Na druhou stranu byla lodní doprava Společenství bezcelní a
rychle se v konkurenčním prostředí stala dominantní. Když byly později
rozbity diamantové kartely v Africe, Společenství zkonfiskovalo několik
nespravovaných dolů uvnitř svých hranic a zcela jich využilo.

Dnes je Společenství národů známé spíše jako 'Oceánské Společenství'
nebo jenom 'Oceánie'. Od založení do svého středu přijalo několik zemí,
které nebyly ve Společenství, hlavně Madagaskar, Zimbabwe a Indonésii,
čímž rozšířili svůj vliv na vody Oceánie. Přestože stále nemohou
ekonomicky konkurovat bohatším národům, vytvořili si svůj vlastní kout a
jsou zcela spokojeni s tím jak se jim daří v něm prosperovat.

Oceánská armáda spočívá hlavně v silném loďstvu. Jejich pozemní armáda
je nepatrná a v porovnání s jakoukoliv jinou kromě Sjednocené Ameriky a
má pouze obrannou funkci, je průměrně trénovaná a vybavená. Nicméně v
krizových situacích může zareagovat poměrně rychle.

### "PHALANX a následky Bombajského masakru"

"Projekt PHALANX" byl poprvé založen Ministerstvem obrany Spojených
států v roce 1955 po létech vzrůstajícího zájmu o celosvětově rostoucí
počet pozorování UFO. Možnost cizácké invaze těžce sužovala mysli
politiků vynervovaných jadernou silou Sovětského svazu. Existence
nepřátelského mimozemského života ve vesmíru se zdála jako velice
nepatrná možnost, dokonce ještě menší než že by tito nepřátelé mohli
najít Zemi obklopenou celým širým prostorem -- ale mohla si Amerika
dovolit takové riziko?

Zastánci projektu strávili dva roky budováním podpory v nejvyšších
vládních kruzích. Konečně, v roce 1957, PHALANX dostal svoji první
finanční dotaci. Podstatná část ročního 'černého rozpočtu' padla na
výstavbu vyspělého podzemního komplexu v Nevadské poušti kdesi v
prostoru letecké základny Nellis. Komplex byl pojmenován "Velitelství
tichomořských operací PHALANX", vybaven nejmodernějším zařízením a
osazen těmi nejlepšími s jasnou vizí jak nejlépe bojovat proti
mimozemské invazi na americkou půdu.

Ve svých počátcích byl projekt ohromný úspěch, pod jeho záštitou byly
vyvíjeny průkopnické technologie a vyráběny funkční prototypy věcí,
které svět nikdy předtím neviděl. A to vše za zlomek nákladů které by
měli podnikatelé v civilním sektoru. Díky své skutečné podstatě byl
PHALANX předmětem každoročních bitev o finanční rozpočet, ale jeho
výzkumné a vývojové úspěchy byly pokaždé důvodem pokračovat dokonce i
pro nekompromisní praktiky.

Zatímco PHALANX se stále připravoval na něco, co se nikdy nestalo, svět
se bohužel vydal jiným směrem. Válka ve Vietnamu přinesla obrovský
nárůst ve vojenských výdajích a jen velice málo bylo přiděleno PHALANXu
nebo podobným projektům. Ti viděli své rozpočty seškrtané a spálené
tváří v tvář válce. Navzdory opakovaným žádostem o více financí se
Generální štáb vzdal exotického programu z roku 1950 jako zbytečného
mrhání penězi a nechal ho pokračovat pouze kvůli jeho výzkumným snahám.
Většina zbylých financí šla na udržení starého vybavení v
provozuschopném stavu. Pokud laboratoře pracovaly tak jen s obtížemi.

Po válce již nebyl PHALANX zcela obnoven a už nikdy nezískal finance
které měl v padesátých letech -- roky slávy pominuly. V rámci projektu
sice vznikla nějaká nová technologie použitá při Válce v zálivu a díky
stoupajícímu rozpočtu Americké armády v prvních letech 21. století
nastal krátký návrat na výsluní, ale po těchto záblescích tvořivosti
projekt opět upadl v zapomnění.

Druhá studená válka vysála z projektu poslední známky života. Velitelé
bojovali o jeho přežití dokonce bez peněz potřebných k udržení
provozuschopných letounů, nicméně i vynalezení umělého pavoučího hedvábí
je nemohlo zachránit před krachující ekonomikou Spojených států. Státní
úpadek do zkázy utáhl opasek všem 'nepodstatným' vojenským programům v
zemi, jednomu po druhém. PHALANX byl nakonec stažen z rozpočtu v roce
2027, pět měsíců před jeho 70. výročím. Zaměstnanci byli propuštěni,
základna vyklizena, jedinečné vybavení zakonzervováno a uloženo do
skladu. Projekt byl rychle zapomenut.

Dokud nebyl znovu objeven 9. března 2084 starým mužem, který se
rozpomněl, že o něm četl v zaprášeném archívu ve své dávno zbořené
kanceláři.

Hrůza a ohavnost událostí v Bombaji otřásla celým světem. Existence
inteligentního cizáckého života ve vesmíru již nebyla věcí víry. Nejenže
existoval, ale provedl kontakt tou nejhorší možnou cestou. Krveprolití
byla natolik rozsáhlá a očividná, že je vlády na celé Zemi nebyly
schopny ututlat. Obraz kouřících zakrvácených ulic ukazovaly televizory
na celém světě. Cizáci nenechali žádný jiný důkaz své návštěvy. Než
odtáhli tak pečlivě shromáždili své mrtvé a sebrali každý kousek upadlé
techniky.

Panika se šířila jako požár bezprostředně za Bombajským vysíláním a věci
se ještě zhoršili jak se široká veřejnost dozvěděla o jatkách v Bonnu,
Johannesburgu a Bangkoku. Svět věděl, že byl navštíven a nyní si začínal
uvědomovat, že byl napaden.

Hledání nějakých řešení bylo zoufalé. Spojené Národy zasedaly
nepřetržitě déle než týden. Rychlostí světla byly plány navrhovány a
hned zas házeny do koše. Svět byl proti cizácké invazi naprosto
bezbranný a to jak vojensky tak psychologicky. Na tohle nebyl nikdo
připraven. Byl to jeden ze zapomenutých scénářů o konci světa, které se
rozpadaly v prach v zapadlém kumbálu jakési kanceláře pro plánování
strategie, nepřečtený a nepovšimnutý. Leč veřejnost požadovala odpovědi
které nikdo neznal a činnost kterou nikdo nedokázal zajistit.

Spojené Národy schválily pouze s pár symbolických gest: z rozkazu Rady
bezpečnosti NASA evakuovala Mezinárodní vesmírné stanice 1 a 2, stejně
jako stálou kolonii na Měsíci. Veškeré plánované mise na Mars byly
odloženy na neurčito. Ve všech ostatních důležitých záležitostech byly
Spojené Národy v koncích. Některé státy chtěly vybudovat obrovské
orbitální opevnění, jiné naléhaly, aby směly zastavit UFO použitím
jaderných střel. Ostatní prosazovaly ještě exotičtější projekty. Situace
byla den ode dne horší dokud si jeden postarší diplomat nevzpomněl na
projekt PHALANX.

S úplným přístupem ke starým americkým záznamům SN s překvapením nalezly
plány, návrhy, vybavení a výcvikové příručky -- podrobně propracovanou
reakci na obdobnou invazi. Okamžitě se rozhodly obnovit PHALANX a
vybavit ho k obraně Země před cizáckou hrozbou. Bohužel všichni kteří
někdy byli součástí PHALANXu byli mrtví nebo umírali. Bylo třeba dát
dohromady nový personál.

Jednohlasně bylo rozhodnuto uchovat projekt tak tajný jak to jen bude
možné, známý pouze nejvyšším světovým politikům a vojenským velitelům.
Veřejnost byla uchlácholena krycí legendou a vlídnou lží zatímco vybraný
tým agentů z celého světa usiloval o oživení PHALANXu a jeho návrat do
vrcholné formy. Bylo vyhledáno a ze zapadlých skladišť zachráněno staré
vybavení, oprášeny rozpadající se příručky a uskladněné zbraně znovu
sestaveny. S tajnou finanční podporou všech osmi velmocí měl projekt
zázemí, podporu a lidi. To vše potřeboval aby mohl vstoupit do války.

Jediné co scházelo byl vůdce.