## ลำดับ

### "เปิดเรื่อง"

### "คำสั่งแรก"

\[prolog_sentence1\] **ถึง:** ผู้บัญชาการฐาน, PHALANX, หน่วยปฏิบัติการแอตแลนติค

\[prolog_sentence2\] **จาก:** เลขาธิการ มาฮุฟ เซอร์รา, สหประชาชาติ, นิวยอร์ค

\[prolog_sentence3\] **วันที่:** 21 มีนาคม 2084

\[prolog_sentence4\] **หัวข้อ:** ขอให้โชคดี

\[prolog_sentence5\] ขอแสดงความยินดีกับตำแหน่งใหม่, ท่านผู้บัญชาการ
คุณได้รับอำนาจเต็มในหน่วยตอบโต้มนุษย์ต่างดาว PHALANX
ภารกิจของคุณคือการปกป้องประชาการของโลก และหยุดยั้งมหันตภัยจากต่างดาวด้วยทุกวิถีทาง
ผมจะปล่อยให้คุณดำเนินการตามสะดวก เราต้องการเพียงแต่ให้คุณทำให้สำเร็จ

\[prolog_sentence6\] ภารกิจแรกคือการตั้งฐานบัญชาการ
สหประชาชาติได้รับอนุญาตให้ใช้ฐานทัพทุกแห่งในโลก ดังนั้นคุณสามารถเลือกตั้งฐานที่ใดก็ได้
ขอให้เลือกสถานที่ให้ดี, เพราะมันจะมีผลอย่างยิ่งต่อความสำเร็จของโครงการ PHALANX

\[prolog_sentence7\] การวิเคราะห์การโจมตีที่มุมไบและบอนน์พบว่า
จานบินและกาารปฏิบัติการของมนุษย์ต่างดาวมักจะพบในส่วนที่มีประชากรหนาแน่น
รวมถึงชายฝั่งอเมริกาเหนือ และอเมริกาใต้ ยุโรป เอเชียตะวันออก อาฟริกาใต้
และเมอร์ดิเตอเรเนียน คุณควรพิจารณาจุดเหล่านี้ในการปฏิบัติการ

\[prolog_sentence8\] เมื่อคุณได้ตั้งฐานแล้ว คุณก็ต้องเตรียมทหาร
พลทหารใหม่จะต้องเข้าประจำการในยานลำเลียง และติดตั้งอาวุธเพื่อเตรียมรบ

\[prolog_sentence9\] จัดการพวกมันซะ ท่านผู้บัญชาการ เราทั้งหมดขอฝากความหวัง
และภาวนาให้กับคุณ

\[prolog_sentence10\] เท่านี้ก่อน ขอให้โชคดี และล่าให้สนุก

## เนื้อหาจานบินอภิธาน

### "สภาวะการเมืองก่อนการรุกราน"

ในปี 2084 โลกนั้นมีสภาวะที่ดีที่สุดในรอบกว่าศตวรรษ
อาจเป็นครั้งแรกที่สันติภาพและความร่วมมือกันเป็นกลายเป็นสิ่งปกติ
แต่สภาวะในปัจจุบันนั้นสามารถอธิบายได้จากประวัติศาสตร์ในโหดร้ายในศตวรรษที่ 21

ในช่วงสิบปีแรกของศตวรรษที่ 21 ตะวันออกกลางเป็นภูมิภาคที่มีสภาวะน่าเป็นห่วงที่สุด
ความตึงเครียดได้เพิ่มขึ้นเมื่ออิหร่าน ซีเรีย จอร์แดน
และอัฟกานิสถานได้จัดตั้งกลุ่มพันธมิตรตะวันออกกลาง
ซึ่งเป็นกลุ่มการเมืองที่มุ่งหวังจะสร้างเอกภาพในโลกอิสลาม
หลังจากนั้นการเลือกตั้งในอิรักได้ทำให้สหรัฐเสียอำนาจเหนือประเทศ
และอิรักได้เข้าร่วมกลุ่มพันธมิตรตะวันอกกลางพร้อมกับปากีสถานและเลบานอนในช่วงปลายปี
อิสราเอลได้ตัดสินใจเข้าร่วมสหภาพยุโรปภายใต้ความตื่นตระหนก
ทำให้ต้องยอมรับกฎเกณฑ์ด้านสิทธิมนุษยชนและการสงครามที่เข้มงวดของสหภาพยุโรป
ผลคือกำลังทางการทหารของอิสราเอลได้ลดลงอย่างมากในเวลาต่อๆ มา

อย่างไรก็ตาม เมื่อย่างเข้าสู่ปี 2010 ความสนใจในตะวันออกกลางเริ่มน้อยลง
เมื่อจีนได้กลายเป็นมหาอำนาจ สาธารณรัฐประชาชนจีนได้เริ่มกลืนกินเพื่อนบ้านมาเป็นเวลาหลายปี
แต่ในเดือนธันวาคม 2010 หลังจากหลายทศวรรษแห่งสงครามคำพูด
ไต้หวันก็ถูกจีนพิชิตด้วยกำลังทางการทหาร
สหประชาชาติได้ออกมติประนามอย่างรุนแรงแต่ก็ไม่ได้รับการสนใจ
หลายประเทศได้ทำการถกเถียงอย่างเผ็ดร้อนแต่ก็ไม่ได้ลงมือทำอะไร

สงครามเย็นครั้งที่สองระหว่างสหรัฐเดิมกับจีนเริ่ม
เมื่อจีนได้ผนวกเอาเกาหลีเหนือและใต้เ้ข้ามาในปี 2012
หลังจากที่สายลับของจียได้สามารถปิดระบบอาวุธนิวเคลียร์ของเกาหลีเหนือได้ระหว่างการรุกรานสามวัน
ทหารของกองทัพประชาชานที่มีอาวุธพร้อมและได้รับการฝึกฝนเป็นอย่างดีมีจำนวนมากกว่าทหารเกาหลี
และสามารถเข้ายึดครองทั้งสองประเทศได้ก่อนที่พวกเขาจะได้รับความช่วยเหลือจากต่างชาติ
การกระทำครั้งนี้ยิ่งทำให้สหประชาชาติไม่พอใจ
และทำให้ควา่มสัมพันธ์ทางการทูตระหว่างจีนและรัสเซียเย็นชาลงอีกหลายทศวรรษ

ความตึงเครียดระหว่างสงครามเย็นครั้งที่สองอยู่ในระดับสูง
และมีการก่อกบฏในดินแดนใหม่ของจีนอย่างต่อเนื่อง
แต่ที่สุดแล้วทั้งจีนและสหรัฐก็ไม่มีความพร้อมจะก่อสงครามนิวเคลียร์

สงครามเย็นถือว่าสิ้นสุดในปี 2031
เมื่อสหรัฐต้องล้มละลายจากงบประมาณทางการทหารและดอกเบี้ยของงบประมาณขาดดุลที่สูงกว่าผลิตภัณฑ์มวลรวมของประเทศ
ขณะเดียวกันเมื่อจีนได้กลายเป็นประเทศที่มีเสรีภาพมากขึ้นในช่วงนั้น
จีนเองก็ได้รับฐานะผู้นำของโลกโดยไม่รู้ว่าจะวางตัวอย่างไร
ผู้นำประเทศนั้นอาจมัวเมากับอำนาจมากไป หิวกระหายมากไป และผยองมากไป
เมื่อกลุ่มผู้นำได้พยายามใช้กองทัพเป็นเครื่องมือในการเปลี่ยนแปลงประเทศเข้าสู่ระบบการปกครองแบบเผด็จการของสตาลินในช่วงศตวรรษที่
20 ประชาชนไม่เห็นด้วย

สงครามกลางเมืองที่เกิดขึ้นนี้เป็นสิ่งที่ไม่เคยเกิดมาก่อน
ในทางการมักเรียกว่าเป็นรูปแบบแปลกประหลาดของสงครามเวียตนามกับสงครามเย็นครั้งแรก
มีทั้งการทิ้งระเบิดใส่ประชากรทั้งหมด การสังหารหมู่เชลยสงคราม
และการโจมตีด้วยระเบิดนิวเคลียร์ในหลายเมือง -- รวมทั้งเซียงไฮ้ โซล และินิวเดลี -- ในวันที่
7 มิถุนายน 2034 ฝ่ายที่จงรักภักดีกับรัฐบาลได้ทิ้งระเบิดขนาด 50 กิโลตันจำนวนหกลูก
ในพื้นฐานฝ่ายต่อต้านที่มีการป้องกันอย่างเข้มแข็ง
ซึ่งรวมถึงกลุ่มพลเรือนที่ฝ่ายต่อต้านกำลังปกป้องอยู่ด้วย

แต่ช่วงต่อมาทหารในกองทัพจำนวนมากได้ละทิ้งกองทัพ
และได้เป็นเหตุการณ์ที่ทำให้รัฐบาลประสบความหายนะ
มีการสูญเสียกว่าหกล้านชีวิตก่อนที่ฝ่ายรัฐบาลจะยอมจำนนในวันที่ 15 สิงหาคม 2036
หลังจากที่ได้พยายามต่อสู้อย่างเต็มที่ และได้ใช้วิธีการจุดไฟเผาพื้นที่เป็นวงกว้าง
ขณะที่กองกำลังต่อต้านได้ผลักดันไปทางด้านมหาสมุทรอินเดีย
และนี่คือจุดจบของสงครามเย็นครั้งที่สอง

### "ภายหลังสงคราม"

#### สาธารณรัฐเอเชีย

ในปีต่อๆ มา สาธารณรัฐจีนใหม่ -- ซึ่งได้ใช้ชื่อประเทศก่อนที่เปลี่ยนแปลงเป็นคอมมิวนิสต์ --
ได้ยอมให้อิสรภาพกับประเทศที่ยึดมา รวมทั้งประเทศที่ถูกยึดมาในศตวรรษก่อน
โดยให้ทางเลือกระหว่างการเป็นประเทศอิสระกับที่นั่งในสภารัฐ
ในฐานะส่วนหนึ่งที่มีสิทธิเท่าเทียมของสาธารณรัฐ
ไต้หวันได้เป็นกลุ่มแรกที่เข้าร่วมกับสภารัฐใหม่ภายหลังที่ได้สู้รบร่วมกับฝ่ายต่อต้าน
และได้ลืมความขัดแย้งกับแผ่นดินใหญ่หลังจากที่รัฐบาลคอมมิวนิสต์ล่มสลาย
และได้กลายเป็นส่วนสำคัญของสภารัฐใหม่
รวมทั้งเป็นกำลังสำคัญในการส่งตัวผู้นำรัฐบาลที่ถูกคุมตัวไปยังกรุงฮาคเพื่อขึ้นศาลอาชญากรสงคราม
เกาหลีเหนือซึ่งเป็นอีกหนึ่งกลุ่มต่อต้านก็เลือกจะอยู่กับสาธารณรัฐ
เนื่องจากเห็นโอกาสในการเติบโตทางเศรษฐกิจ และเสรีภาพไม่ใช่ระบบเผด็จการ ซึ่งก็ไม่ผิดหวัง

การฟื้นตัวของเศรษฐกิจจีนนั้นถูกเรียกว่าเป็นปาฏิหารย์โดยนักประวัติศาสตร์ร่วมสมัย
ปัจจัยแรกคือนวัตกรรมนาโนของนักวิจัยจีน
ที่ทำให้มีการสั่งซื้อจากภาคการแพทย์และภาคอุตสาหกรรมจากทั่วโลก
แม้ว่าจะมีความไม่พอใจและไม่วางใจ
ประเทศในกลุ่มเอเชียตะวันออกก็ได้ตัดสินใจเข้าร่วมสาธารณรัฐ
ซึ่งได้เปลี่ยนชื่อเป็นสาธารณรัฐเอเชีย เพื่อให้เกียรติกับสมาชิกใหม่
แม้แต่ญี่ปุ่นในที่สุดก็เข้าร่วมเพื่อฟื้นฟูเศรษฐกิจที่ซบเซา และจำนวนประชากรที่ลดลงในช่วงสงคราม
สาธารณรัฐนี้ได้ดำรงอยู่ในหลักการ ด้วยสงครามกลางเมืองยังติดตา ในช่วงหลายปีนั้น
สาธารณรัฐได้สร้างชื่อเสียงในฐานะที่ทำงานกับสมาชิกด้วยความจริงใจ
และสร้างความเชื่อมั่นและความเป็นอันหนึ่งอันเดียวกัน
ขนาดที่ว่าสาธารณรัฐได้กลายเป็นตัวแทนของประชากรนับพันล้านในเอเชียตะวันออกเฉียงใต้

ปัจจุบัน เศรษฐกิจของสาธารณรัฐเอเชียได้ฟื้นตัวเนื่องจากการใช้วิทยการนาโนและโฮโลกราฟฟิค
และยังมีกองทัพที่เข้มแข็งและทันสมัย มีมาตรฐานกว่าประเทศอื่น

#### กลุ่มประเทศปฏิวัติก้าวหน้า

จากการล่มสลายของสหรัฐและจีน ระบอบสังคมนิยมในอเมริกาใต้ก็มีการขึ้นๆ ลงๆ
ในช่วงหลังสงคราม การล้มของเศรษฐกิจสหรัฐทำให้กลุ่มปฏิวัติเพิ่มกำลัง
ทำให้หลายประเทศได้ปลีกตัวออกห่างจากระบอบทุนนิยม
อย่างไรก็ตามเมื่อระบอบประชาธิปไตยได้เกิดขึ้นในประเทศส่วนใหญ่
แนวคิดของการปกครองของประชาชนนั้นสามารถเกิดได้โดยไม่มีการทุจริต
แนวคิดใหม่นี้จึงได้พยายามรวมปรัชญาประชาธิปไตยกับแนวคิดด้านสังคมนิยม

ทั้งทวีปได้เห็นความน่ากลัวของการถล่มเซี่ยงไฮ้ด้วยนิวเคลียร์ในช่วงสงครามเย็นครั้งที่สอง
ซึ่งได้ถ่ายทอดโทรทัศน์ไปทั่วโลกจนวินาทีสุดท้าย กลุ่มแนวคิดใหม่นี้ต้องเจอปัญหาเมื่อจีนล่มสลาย
เพราะทุกคนได้เห็นตัวอย่างว่า
อะไรจะเกิดกับการปฏิวัติหากมันได้กลายเป็นเผด็จการและการรวบอำนาจ
และผู้นำเองก็ได้แสดงปฏิกริยาตอบสนองภายในเวลาไม่นาน

หลายประเทศที่มีการปกครองแบบเผด็จการได้มีความเข้มงวดขึ้น
โดยพยายามทำลายการต่อต้านก่อนที่จะเกิด ซึ่งทำให้เกิดแรงต่อต้านจากประเทศประชาธิปไตย
โดยเฉพาะคิวบา บราซิล และอาร์เจนตินา ทำให้กลุ่มเผด็จการเหล่านี้ขาดพันธมิตร

กลุ่มเผด็จการได้ยอมแพ้ต่อแรงกดดันจากสาธารณชนและการเมือง
และเปลี่ยนแปลงประเทศไปในทางการเลือกตั้ง กลุ่มปฏิวัติก้าวหน้าได้ร้ับแรงสนับสนุนเพิ่ม
พวกเขาสนับสนุนการค้า การร่วมมือกันอย่างใกล้ชิด และได้เลียนแบบการเปิดพรมแดนจากยุโรป
ทางด่วนระบบใหม่ที่ครอบคลุมทั้งทวีป
ทำให้เศรษฐกิจเ้ข้มแข็งและใช้ที่ดินในการเพาะปลูกอย่างมีประสิทธิภาพ
ทรัพยากรอันอุดมสมบูรณ์ถูกนำมาใช้อย่างเต็มที่ และได้รับราคาอันเป็นธรรม

ปัจจุบัน กลุ่มสมาชิกมีความใกล้ชิดขนาดที่เรียกได้ว่าเป็นองค์กรเดียว คือกลุ่มประเทศปฏิวัติก้าวหน้า
รัฐบาลร่วมเป็นตัวแทนของทั้งทวีป
และได้กลายเป็นมหาอำนาจทางเศรษฐกิจที่เป็นรองเพียงสหภาพยุโรปใหญ่ กองทัพมีขนาดเล็ก
แต่มีอาวุธชั้นเลิศ การฝึกฝนไม่ถึงกับยอดเยี่ยม

#### สหภาพอเมริกา

เมื่อเศรษฐกิจสหรัฐเข้าสู่ภาวะล่มสลายในช่วงปลายทศวรรษที่ 2020
ประชาชนจำนวนมากต่างเลือกจะอพยพสู่ประเทศแคนาดา และเม็กซิโก
มูลค่าดอลลาร์ได้ตกลงอย่างที่ไม่เคยเห็น ทำให้คนหลายล้านคนยากจนลง และในที่สุดต้องให้ IMF
และสถาบันการเงินระหว่างประเทศเข้ากำหนดแทรกแซง ประเทศนั้นต้องถูกเข้าแผนฟื้นฟูที่เข้มงวด
ทำให้ประเทศต้องขายหรือทิ้งอาวุธทางการทหารกว่าครึ่ง
เพื่อจ่ายหนี้สินกว่าหนึ่งล้านหกแสนล้านดอลลาร์
จึงไม่ได้มีการเก็บดอกเบี้ยและการส่งออกได้เน้นไปที่วิทยาการและสินค้าหรูหรา
การปรับโครงสร้างของนาซ่า และเครื่องบินท่องอวกาศที่ใช้งานได้จริง
ทำให้การท่องอวกาศเป็นสินค้าทำเงินของสหรัฐ
แหลมคานาวาลได้เริ่มโครงการการส่งยานอวกาศที่ถูกที่สุดในโลก โดยเริ่มจากยานต้นแบบ
และได้เปลี่ยนเป็นยานท่องอวกาศแบบล้ำหน้าที่ทำงานได้จริง
ซึ่งได้ช่วยในประเทศที่ล่มสลายได้กลับสู่ภาวะเศรษฐกิจที่เป็นบวกอีกครั้ง

การร่วมมือระหว่างอเมริกาเหนือได้เริ่มต้นจากเงินช่วยเหลือของแคนาดาและเม็กซิโก
ซึ่งได้รับผลกระทบจากการที่คู่ค้าสำคัญที่สุดประสบปัญหา
โดยการส่งออกไปยังสหรัฐได้ลดลงอย่างมหาศาล และต้องการแก้ไขปัญหา
กลุ่มชาวสหรัฐที่ย้ายไปตั้งรกรากก็ช่วยให้ความสัมพันธ์ใกล้ชิดมากขึ้น
และในการเปลี่ยนแปลงทางการเมืองที่สำคัญที่สุดในปี 2042 เม็กซิโกได้เลือกเอสตาบาน
วิลญา-โลโบ การ์เซีย ซึ่งเป็นผู้อพยพเป็นประธานาธิบดี

การเลือกตั้งนี้ถูกโต้แย้งอย่างมาก อย่างไรก็ตามผลก็ยังคงเดิมภายหลังการนับคะแนนใหม่อีกสองครั้ง
และมีการแต่งตั้งประธานาธิบดีใหม่ในเดือนกรกฎาคม 2042 ในที่สุดแล้วนโยบายที่มีเหตุผล
และบุคลิกส่วนตัวทำให้ประชาชนส่วนใหญ่สนับสนุนการ์เซีย และเขาก็ได้เสนอโครงการเพื่ออนาคต

ภายใต้โครงการนี้ เม็กซิโก แคนาดา
และสหรัฐจะรวมประเทศกันเพื่อให้เป็นมหาอำนาจแห่งอเมริกาเหนือ ในการลงประชามติที่โด่งดัง
ประชากรส่วนใหญ่ของทั้งสามประเทศต่างเห็นชอบกับแผนนี้ 52% ในสหรัฐ 64% ในแคนาดา 71%
ในเม็กซิโก การรวมประเทศเสร็จสิ้นในปี 2050 สร้างสหภาพอเมริกาเป็นมหาอำนาจใหม่
อุตสาหกรรมอวกาศที่กำลังเติบโตได้แผ่ขยายไปทั่วประเทศใหม่ และแม้ว่าจะประสบอุปสรรคอยู่บ้าง
อเมริกาเหนือก็กำลังมุ่งหน้าสู่การฟื้นตัว

ปัจจุบัน หนี้สินของสหภาพอเมริกาลดลงจากหนึ่งล้านหกแสนล้านหรือสองแสนล้าน
และมาตรฐานการครองชีพได้กลับไปสู่ระดับก่อนการล่มสลาย
สหภาพอเมริกามีวิทยาการด้านอวกาศที่ทันสมัยที่สุด นาซ่าทำการสงยานอวกาศเชิงพาณิชย์กว่า 70%
ของจำนวนทั้งโลก มีการส่งออกจำนวนมากไปยังหลายประเทศ
และกำลังจะกลับมามีสภาพคล่องอีกครั้งในสามปี
ด้านการทหารสหภาพอเมริกานั้นเป็นกองกำลังที่อ่อนแอที่สุดในกลุ่มประเทศยักษ์ใหญ่
มีทหารอาสาจำนวนน้อยและมีงบประมาณด้านการป้องกันประเทศเพียงเล็กน้อยตามที่่ IMF กำหนด
อย่างไรก็ตามกำลังของสหภาพอเมริกามีการฝึกฝนอย่างดี และมีความว่องไว
สามารถเดินทางไปในทุกสถานที่ในประเทศภายในเวลาสองชั่วโมง

#### สหภาพยุโรปใหญ่

สหภาพยุโรปได้ขยายตัวทีละน้อยในแต่ละทศวรรษ
มันได้เข้าสู่ภูมิภาคตะวันออกกลางเมื่อได้รับอิสราเอลเป็นสมาชิกเสริมในปี 2011
และได้แต่งตั้งอิสราเอลและตุรกีเป็นสมาชิกเต็มตัวในปี 2017
เกาะในมหาสมุทรแอตแลนติคจำนวนมากก็ได้เป็นสมาชิกด้วยมติเดียวกัน
ทำให้กลายเป็นการขยายตัวของสหภาพยุโรปที่ใหญ่ที่สุดในทศวรรษที่ 21

จากการที่อิสราเอลได้เป็นสมาชิก สหภาพยุโรปได้วางกฎเกณฑ์ที่เข้มงวดขึ้นด้านสิทธิมนุษยชน
เสรีภาพด้านการนับถือศาสนา และการแยกศาสนากับการเมือง
และยังเป็นมหาอำนาจตะวันตกกลุ่มแรกที่ยอมรับพันธมิตรตะัวันออกกลาง
และสร้างความสัมพันธ์ใกล้ชิด -- แม้ว่าจะได้รับการประท้วงจากสหรัฐ --
เพื่อให้ลดการปะทะทางวัฒนธรรมและภัยจากการก่อการร้าย
ซึ่งโดยส่วนใหญ่ถือว่าประสบความสำเร็จ

ในปี 2028 กรีนแลนด์ -- ซึ่งเติบโตจากการอพยพจากสหรัฐ -- ได้ประกาศอิสรภาพจากเดนมาร์ก
ไม่มีสงครามเกิดขึ้นเนื่องจากรัฐบาลเดนมาร์กจำต้องรับการประกาศอิสรภาพ
เนื่องจากแรงกดดันจากประเทศยุโรปอื่น ในเดือนถัดมา
กรีนแลนด์ได้พิจารณาความเป็นไปได้ในการเข้าร่วมกับสหรัฐ
แต่เปลี่ยนใจเมื่อสหภาพยุโรปได้ให้สิทธิในฐานะสมาชิกเต็มตัว เหตุการณ์นี้
รวมถึงการที่หมู่เกาะของสหรัฐในแอตแลนติคได้ย้ายมาร่วมสหภาพ
ทำให้สหภาพยุโรปได้เปลี่ยนชื่อเป็น "สหภาพยุโรปใหญ่"

ภายหลังสงครามเย็นครั้งที่สอง สหภาพยุโรปใหญ่ได้เป็นผู้นำด้านการพัฒนาทางการเมือง
สหภาพเป็นมหาอำนาจตะวันตกรายเดียวที่รับมติไม่ไว้วางใจสหประชาชาติของพันธมิตรตะวันออกกลาง
ภายหลังความล้มเหลวในการเข้าแทรกแซงการยึดประเทศและสงครามกลางเมืองของจีน
สหภาพยุโรปใหญ่ยังสนับสนุนความพยายามของพันธมิตรในการจัดตั้งสหประชาชาติใหม่
โดยให้ทุกประเทศมีสิทธิเท่าเทียมกัน และมีอำนาจในการจะปฏิบัติตามหลักการที่ถูกจัดตั้ง

ปัจจุบัน สหภาพยุโรปใหญ่เป็นผู้นำด้านเศรษฐกิจและการเมือง อย่างไรก็ตาม
ระบอบราชการที่ใหญ่และจำนวนสมาชิกที่มาก -- สมาชิกที่ไม่จำเป็นจะต้องเห็นพ้องต้องกัน --
ทำให้การทำงานเป็นไปอย่างเชื่องช้า กองทัพมีขนาดใหญ่และมีอำนาจ แต่ไม่ได้รวมกันเป็นปึกแผ่น
โดยแต่ละกองทัพนั้นใช้ภาษาและวัฒนธรรมของตนเอง การร่วมมือทางการทหารนั้นเป็นไปได้ยาก
และต้องผ่านระบบราชการจำนวนมาก สหภาพยุโรปใหญ่เป็นทหารส่วนใหญ่ของสหประชาชาติ
แต่ก็ใช้เป็นกองกำลังรักษาสันติภาพเท่านั้น
กองทัพของสหภาพยุโรปนั้นยังคงมีประสิทธิภาพหรือไม่ก็ยังเป็นปัญหาถกเถียงในบรัสเซลล์มาหลายปี
และดูเหมือนว่ายังไม่มีคำตอบทีี่แน่ชัด

#### พันธมิตรตะวันออกกลาง

การขึ้นสู่อำนาจของพันธมิตรตะวันออกกลางนั้นเป็นน่าที่น่าประหลาดใจ แม้แต่ผู้ที่มีส่วนเกี่ยวข้อง
ในตอนแรกมันถูกจัดตั้งขึ้นเพียงเพื่อลดอิทธิพลของชาติตะวันตกในตะวันออกกลาง
ผู้วางรากฐานและสมาชิกเบื้องต้น -- อิหร่าน ซีเรีย จอร์แดน และอัฟกานิสถาน --
ไม่ได้หวังว่าพันธมิตรนี้จะอยู่ได้นานเกินหนึ่งทศวรรษ
และคาดว่ามันจะแตกแยกและล้มเลิกไปเนื่องจากความแตกต่างภายใน

สงครามเย็นครั้งที่สองได้เปลี่ยนแปลงทุกอย่าง
สาธารณรัฐประชาชนจีนไม่ใช่พันธมิตรในการต่อต้านชาติตะวันกตกอีกต่อไป
แต่มันได้กลายเป็นศัตรูที่มีความทะยานอยาก ได้คอยจับจ้องเนปาล ส่วนหนึ่งของอินเดีย
และแม้แต่รัฐประเทศราชในเขตแดนด้านตะวันตก ปากีสถาน ทาจีกิสถาน และคีร์กีซสถาน
ได้เข้าร่วมพันธมิตรเพื่อปกป้องตนเองจากการรุกราน
ทวีปย่อยอารเบียได้เข้าร่วมพันธมิตรในเวลาไม่ถึงปีต่อมา
เพื่อจะสร้างอำนาจทางการเมืองกับชาิติตะวันตก
พวกเขาได้สร้างมหาอำนาจที่ครอบคลุมเกอืบทั้งตะวันออกกลางขึ้นมาโดยไม่รู้ตัว
สถานะนี้ดีเกินกว่าที่จะปล่อยให้มันล่มสลาย

กลุ่มพันธมิตรที่ขยายตัวขึ้น และได้รับการยอมรับจากสหภาพยุโรป
ได้ก้าวเข้าสู่เวทีโลกด้วยอาวุธสำคัญในมือ พวกเขาถือครองน้ำมันที่เหลืออยู่ในโลก
และพร้อมจะใช้มันให้เป็นประโยชน์

อำนาจเศรษฐกิจของกลุ่มพันธมิตรได้ขยายตัวเมื่อปริมาณน้ำมันนอกกลุ่มได้ลดลง
กลุ่มผู้ผลิตเวชภัณฑ์ได้ย้ายฐานการผลิตมาที่ตะวันออกกลาง
ซึ่งเป็นที่เดียวที่น้ำมันมีราคาถูกและมีปริมาณมาก ด้วยเหตุนี้และการใช้น้ำมันดิบในรูปแบบต่างๆ
ทำให้ตะวันออกกลางรอดพ้นจาก "การปฏิวัตินิวเคลียร์" ของรัสเซีย
รวมทั้งการเปลี่ยนไปใช้พลังงานนิวเคลียร์ของทั้งโลก พันธมิตรยังเพิ่มสมาชิกจากอียิปต์ อุซเบกิสถาน
เติร์กมินิสถาน และส่วนหนึ่งของอาฟริการอบทะเลแดง
บริเวณทะเลแดงทั้งหมดกลับสู่ความสงบอย่างรวดเร็วเมื่อพันธมิตรได้ยกกำลังทหารมาช่วยสมาชิกใหม่

ปัจจุบัน
การกระจายตัวของความมั่งคั่งทำให้ตะวันออกกลางเลิกใช้กฎศาสนามาใช้กฎหมายและความเท่าเทียมกันของชายหญิง
ประเทศยังถูกปกครองด้วยผู้นำอย่างสุลต่าน อีเมียร์ มาลิค ประธานาธิบดี และนายพล --
แต่อำนาจส่วนตัวนั้นก็ถูกควบคุมโดยพันธมิตร พวกผู้นำที่ไม่ต้องการให้คนใดคนหนึ่งล้ำเส้น
การประท้วงการการเมืองได้รับการยอมรับเพราะแรงกดดันจากสหภาพยุโรปและประเทศอื่นๆ
แต่แม้แต่ในปี 2084 ก็มีบางประเทศในกลุ่มพันธมิตรเท่านั้นที่มีระบอบประชาธิปไตยที่ใช้งานจริง

กองทัพของพันธมิตรนั้นมีจำนวนมาก คล่องตัว และดุร้าย
เป็นกองทัพชั้นนำและมีอาวุธล้ำสมัยที่สุดแห่งหนึ่งในโลก
และใช้กฎเกณฑ์การทำสงครามที่ผ่อนปรนมากกว่าสหภาพอเมริกาและสาธารณรัฐเอเชีย เงื่อนไข
"การยอมรับการสูญเสียพลเรือน" เป็นสาเหตุที่กองทัพได้รับการวิพากษ์วิจารณ์
แต่พันธมิตรก็ยังคงเงื่อนไขนี้ตลอดสี่ทศวรรษที่ได้ตั้งกฎมา

#### อาฟริกาใหม่

อาฟริกาใหม่เกิดขึ้นจากความรุนแรงและการดิ้นรน และเอกภาพก็เกิดขึ้นจากการแยกตัว
กลุ่มประเทศนี้หยุดอยู่กับที่กว่าสามทศวรรษในช่วงศตวรรษที่ 21 เหมือนกับที่เป็นมา
ด้วยสงครามการเมืองและการล้างเผ่าพันธุ์และความเหี้ยมโหด
จนกระทั่งหลายประเทศในอาฟริกากลางได้ตั้งโครงการในปี 2039
ที่หยุดยั้งกลุ่มค้าเพชรและยึดรายได้มาใช้ในการพัฒนาประเทศระยะยาว

ผลก็คือสงครามทางการทหารและเศรษฐกิจ สหประชาชาตพยายามหาหลายวิธีในการหยุดยั้งการต่อสู้
แต่ก็ไม่ได้ผลอะไรเพราะสหประชาชาตไม่มีอำนาจเลย อย่างไรก็ตามกลุ่มประเทศได้รวมตัวกัน
เนื่องจากเบื่อหน่ายที่จะถูกบริษัทตะวันตกบีบ และหลังจากการต่อสู้หลายปี
ในที่สุดประเทศเหล่านี้ก็สามารถทำลายกลุ่มธุรกิจได้ทีละกลุ่ม
ทำให้พวกเขามีเหมืองทองและเหมืองเพชรที่ใหญ่และทันสมัยที่สุดในโลก
ทำให้กลุ่มประเทศนี้เป็นผู้ส่งออกเพชรรายใหญ่ที่สุดในโลก
และทำให้พวกเขาเข้าใจว่าการรวมตัวกันสามารถสร้างสรรค์อะไรได้
และแกนของอาฟริกาใหม่ได้เกิดขึ้น

ประเทศในอาฟริกาที่เข้าร่วมสงครามต่อต้านบริษัทข้ามชาติ
ยกเว้นดินแดนที่ขึ้นกับเครือจักรภาพโอชิเนียและพันธมิตรตะวันออกกลาง ได้เริ่มทำงานใกล้ชิกัน
โดยเลียนแบบอเมริกาใต้ในการสร้างเครือข่ายถนนเพื่อกระุตุ้นการค้าและการสื่อสาร
และยังช่วยกระจายอาหารได้ดีขึ้น ในสามสิบปีต่อมา
อาฟริกาใหม่สามารถกำจัดความอดอยากในพื้นที่ของกลุ่มทั้งหมด
และได้สร้างระบบโรงพยาบาลแบบสังคมนิยมให้กับประชาชน ด้วยค่าใช้่จ่ายที่แทบทำให้ล้มละลาย
อย่างไรก็ตามกลุ่มประเทศนี้ได้มีสินค้าส่งออกใหม่ จากการเพาะปลูกไม้เนื้อแข็งและผลไม้อย่างยั่งยืน
การร่วมมือครั้งใหม่ทำให้มีการตกลงราคาได้ทั่วทวีป และเหมือนกับกลุ่มประเทศปฏิวัติก้าวหน้า
อาฟริกาใหม่สามารถบังคับให้โลกจ่ายราคาสินค้าและบริการอย่างเป็นธรรม

ปัจจุบัน อาฟริกาใหม่ยังเป็นมหาอำนาจที่อ่อนแอที่สุดในทางเศรษฐกิจ แต่ก็มีการเติบโตอย่างรวดเร็ว
กองทัพมีขนาดใหญ่และมีกำลังใจดี แต่ทหารไม่มีอาวุธที่ดี ส่วนใหญ่จะใช้อาวุธเก่าของสหรัฐ
หรือแม้แต่อาวุธเก่ากว่าศตวรรษจากโซเวียต กลุ่มนี้ยังมีปัญหาในการเข้าถึงเขตห่างไกล
เนื่องจากอุปกรณ์ทำงานผิดพลาด และลักษณะทางภูมิศาสตร์ ส่วนใหญ่
สิ่งที่ดีทีสุดที่อาฟริกาใหม่ทำได้คือการตรวจจับจานบิน
ด้วยยานตรวจจับหลายพันที่คอยตรวจสอบการล่าสัตว์และลักลอบขนของเถื่อน

#### รัสเซีย

รัสเซียใช้เวลาหลายทศวรรษในการฟื้นตัวจากการล่มสลายของสหภาพโซเวียต
และผลจากระบบโซเวียตที่มีต่อเศรษฐกิจของประเทศ
ซึ่งเป็นแผลเปิดกว้างในช่วงครึ่งแรกของศตวรรษที่ 21 ทั้งการพยายามต่อสู้กับกลุ่มกบฏในเชชเนีย
การปฏิรูปภายหลังระบบเศรษฐกิจของรัฐกว่า 70 ปี การพยายามกลับเป็นมหาอำนาจของโลก

ในที่สุดรัสเซียก็เริ่มมีสภาพที่ดีขึ้นเมื่อนายกรัฐมนตรีในขณะนั้นคือ เยฟจีนี่ คารามาซอฟ
ได้ยอมให้เชชเนียเป็นอิสระในปี 2047
ขณะที่สาธารณรัฐเชชเนียกำลังเกิดความรุนแรงเนื่องจากการสรรหาผู้นำ
รัสเซียได้จัดการแก้ไขปัญหาของตนเอง และปล่อยเชชเนียให้จัดการกันเอง --
และให้กับสหประชาชาติที่พยายามจะหยุดยั้งการนองเลือด
โชคไม่ดีที่การหยุดยั้งไม่สำเร็จเป็นเวลานาน และท้ายสุดเชชเนียเองก็ต้องกลับสู่อิทธิพลของรัสเซีย
แม้ว่าจะอยู่ในฐานะของรัฐอิสระก็ตาม

การแก้ไขปัญหาทางเศรษฐกิจของรัสเซีย -- โดยเฉพาะเมื่อน้ำมันจากตะวันออกกลางเริ่มลดลง --
เริ่มที่การขุดน้ำมันของตนเองในไซบีเรีย
ด้วยเทคนิคและอุปกรณ์ใหม่ที่สามารถทนทานต่อสภาพอากาศหนาวจัดได้
และต่อมาก็ได้สร้างโรงไฟฟ้านิวเคลียร์ใหม่จำนวนมาก
รัสเซียได้ลงทุนในการวิจัยให้โรงงานใหม่มีขนาดเล็กลง ปลอดภัยขึ้น และที่สำคัญคือ มีความยั่งยืน
ซึ่งเกิดจากการเปลี่ยนแปลงจากการใช้ยูเรเนี่ยมเป็นโธเรี่ยม เป็นเชื้อเพลิงสำหรับโรงงานรัสเซีย
และการออกแบบใหม่ที่ใช้ "ตัวขยายพลังงาน" ซึ่งเป็นเตาปฏิกรณ์ฟิชชั่นที่เริ่มสร้างใกล้โรมตั้งแต่ปี
2004 ถึง 2011 เตาปฏิกรณ์ใหม่สองตัวยังสามารถใช้พลูโตเนี่ยมจากหัวรบนิวเคลียร์
และจากของเสียที่มาจากโรงไฟฟ้าเก่าได้

แปดปีหลังการประกาศอิสรภาพของเชชเนีย "การปฏิวัิตินิวเคลียร์" ของรัสเซียก็ปรากฏผลชัดเจน
ด้วยการประดิษฐ์เครื่องจัดการทรัพยากรส่วนเหลือ ซึ่งจะจัดการ 90%
ของของเสียจากตัวขยายพลังงาน ให้เป็นวัตถุปลอดรังสีได้ในไม่กี่อาทิตย์
แทนที่จะใช้เวลาหลายศตวรรษ รัสเซียสามารถแก้ไขปัญหาการขาดแคลนพลังงานที่มีมาอย่างยาวนาน
ได้ด้วยเวลาลัดนิ้วมือเดียว พลังงานนิวเคลียร์ฟิชชั่นกลายเป็นพลังงานที่ปลอดภัย ค่อนข้างสะอาด
และปริมาณโธเรี่ยมในโลก ก็จะเพียงพอใช้ไปถึงปี 3000

ปัจจุบัน รัฐของอดีตสหภาพโซเวียตได้เข้าร่วมกับรัสเซียอีกครั้ง ตามตัวอย่างของประเทศอื่นๆ
โดยหวังจะได้รับผลประโยชน์จากการผลิตไฟฟ้าและวิทยาการนิวเคลียร์ที่เป็นสินค้าส่งออกหลักของรัสเซีย
การปฎิวัตนิวเคลียร์ยังดำเนินต่อไปในปัจจุบัน
ด้วยการพัฒนาพลังงานฟิวชั่นและการนำมาใช้เชิงพาณิชย์ แม้ว่าเศรษฐกิจยังคงมีปัญหา
รัสเซียนั้นยังอยู่ในสภาพที่ดีกว่าที่เคยเป็นมากว่าศตวรรษ -- ไม่ว่าจะภายใต้ข่าน ซาร์ หรือโซเวียต
กองทัพนั้นค่อนข้างล้าสมัยแต่ก็ได้รับการฝึกฝนอย่างดี มีวินัย และเป็นมีออาชีพ และมีปริมาณมาก

#### เครือจักรภพโอชิเนีย

เครือจักรภพ เป็นองค์กรการเมืองที่มีสมาชิกส่วนใหญ่จากอาณาจักรอังกฤษเดิม
ได้เสียอำนาจมากระหว่างสงครามเย็นครั้งที่สอง
ข้อแรกปากีสถานตัดความสัมพันธ์กับเครือจักรภพเมื่อเลือกจะเ้ข้่า่ร่วมพันธมิตรตะวันออกกลางแทน
แล้วเมื่อสหรัฐล่มสลาย อังกฤษและแคนาดานั้นต่างก็ต้องพยายามประคองตัว
และแทบจะไม่ได้เข้าร่วมกิจกรรมใดๆ เลย เมื่อถึงปี 2030 พวกเขาก็เป็นแค่สมาชิกในนามเท่านั้น

อำนาจของจีนที่ขยายขึ้น
ทำให้อินเดียและออสเตรเลียต้องเพิ่มงบประมาณทางการทหารอย่างมหาศาล
จนถึงในระดับที่เศรษฐกิจไม่สามารถแบกรับได้ แล้วในปี 2035
อินเดียได้กลายเป็นสนามรบของสงครามกลางเมืองของจีน
พวกทหารรัฐบาลจีนสามารถเอาชนะกองทัพอินเดียอย่างง่ายดาย ในสงครามช่วงสั้นๆ อันนองเลือด
และยึดประเทศได้เกือบทั้งหมด ขณะที่กองกำลังต่อต้านกำลังไล่ตามมา

ออสเตรเลียได้ส่งกองทัพเข้าช่วยเหลือเต็มกำลัง พร้อมกับสมาชิกจากอาฟริกาใต้หลายประเทศ
หลังสงครามหลายสัปดาห์
กองพันของออสเตรเลียสามารถรวมกลุ่มกับกองทัพต่อต้านของจีนและกองทัพที่เหลือรอดของอินเดีย
และได้ร่วมกันทำลายกองทัพรัฐบาลจีนก่อนการยอมจำนนในปี 2036

ผลเสียหายนั้นสูง แผ่นดินของอินเดียที่ถูกยึดได้กลายเป็นทุ่งร้าง
อินเดียไม่มีรัฐบาลหลังนิวเดลีถูกนิวเคลียร์ถล่ม
และความอดอยากก็แพร่กระจายไปทั่วทุกกลุ่มประชากร
อินเดียได้เริ่มยกพื้นที่ไร้ประโยชน์ให้กับชาติอื่น และยอมให้อิสรภาพกับภูมิภาคย่อยในแนวชายแดน
สมาชิกของเครือจักรภพได้พยายามฟื้นฟูอินเดีย แม้ว่าสมาชิกหลายรายจะละทิ้งโครงการ
รวมไปถึงการเป็นสมาชิกเครือจักรภพ เพื่อเข้าร่วมกับมหาอำนาจอื่น

การฟื้นฟูอินเดียได้ทำให้เครือจักรภพกลายเป็นประเทศเดียวกัน
และได้ใช้ข้อได้เีปรียบทางภูมิศาสตร์รอบมหาสมุทรอินเดีย และแปซิฟิคใต้
เพื่อเก็บค่าผ่านทางของเืรือเดินสมุทร ส่วนสินค้าจากเครือจักรภพไม่ถูกเก็บค่าผ่านทาง
ทำให้สามารถเป็นผู้นำตลาด หลังการล่มสลายของกลุ่มค้าเพชรในอาฟริกา
เครือจักรภพได้เข้ายึดเหมืองที่ไม่มีเจ้าของในเขตแดนตนเอง และได้ใช้ให้เป็นประโยชน์อย่างเต็มที่

ทุกวันนี้ เครือจักรภพได้รู้จักกันในนาม "เครือจักรภพโอชิเนีย" หรือ "โอชิเนีย"
หลังการจัดตั้งเครือจักรภพยังได้รับสมาชิกใหม่ ที่สำคัญได้แก่มาสดาร์กัสการ์ ซิมบับเว
และอินโดนิเซีย และขยายการควบคุมเหนือมหาสมุทรต่างๆ
แม้ว่ายังไม่สามารถแข่งขันกับประเทศที่ร่ำรวยกว่าได้ ก็ยังมีจุดยืนของตนเอง
และค่อนข้างจะมีความสุขในการใช้จุดยืนดังกล่าว

กองทัพโอชิเนียส่วนใหญ่จะเป็นกองเรือ กองทัพบกนั้นมีจำนวนเล็กน้อยเมื่อเทียบกับประเทศอื่ืน
ยกเว้นสหภาพอเมริกา และทำหน้าที่ด้านการป้องกันตัวเท่านั้น โดยมีอาวุธและการฝึกแบบกลางๆ
อย่างไรก็ตามก็สามารถรับมือเหตุการณ์ฉุกเฉินได้ค่อนข้างรวดเร็ว

### "PHALANX และผลจากการโจมตีที่มุมไบ"

"โครงการ PHALANX" เริ่มต้นด้วยกระทรวงกลาโหมของสหรัฐในปี 1955
ภายหลังความวิตกจากการเห็นจานบินหลายครั้งทั่วโลก
ความเป็นไปได้ของการรุกรานของมนุษย์ต่างดาว ทำให้นักการเมือง
ซึ่งกลัวอำนาจนิวเคลียร์ของสหภาพโซเวียตอยู่แล้วยิ่งหวาดวิตก
การที่มนุษย์ต่างดาวที่ำไม่เป็นมิตรจะมีอยู่จริงนั้นมีโอกาสเป็นไปได้น้อย
และยิ่งเป็นไปได้น้อยกว่าที่พวกนี้จะมาพบโลกท่ามกลางอวกาศอันกว้างใหญ่ --
แต่อเมริกาจะยอมเสี่ยงได้หรือ?

ผู้เสนอโครงการใช้เวลาสองปีในการหาเสียงสนับสนุนจากผู้มีอำนาจ ในที่สุดในปี 1957 PHALANX
ได้รับอนุมัติงบประมาณก้อนแรก เงินจาก "งบลับ"
ส่วนใหญ่ในปีนั้นได้ใช้ไปกับการสร้างโครงสร้างล้ำสมัยใต้ดินในทะเลทรายเนวาดา
ในละแวกฐานทัพอากาศเนลลิส ฐานนี้ได้รับการตั้งชื่อว่า "ศูนย์ปฏิบัติการแปซิฟิค PHALANX"
โดยมีอุปกรณ์ชั้นเลิศ และพนักงานที่เก่งที่สุด
เพื่อที่จะค้นหาวิธีการสู้รบกับการรุกรานจากต่างดาวที่จะมุ่งหน้าเข้าสู่สหรัฐ

โครงการนี้ประสบผลสำเร็จอย่างมากในช่วงเวลาที่มี และได้สร้างวิทยการใหม่ๆ
และสร้างอุปกรณ์ต้นแบบที่โลกไม่เคยเห็นมาก่อน ด้วยต้นทุนเพียงเศษเสี้ยวที่ผู้รับเหมาพลเรือนจะใช้
เนื่องจากโดยพื้นฐาน PHALANX ต้องพยามยามต่อสู้เพื่องบประมาณ
แต่ความสำเร็จจากการวิจัยทำให้โครงการสามารถอยู่ได้ แม้กระทั่งในสายตาของผู้ที่ต้องการผลลัพธ์

อย่างไรก็ตาม โลกก็ได้เดินต่อไปข้างหน้า ขณะที่ PHALANX เอาแต่เตรียมตัวสำหรับสิ่งที่ไม่เคยเกิด
สงครามเวียตนามทำให้งบประมาณทางการทหารเพิ่มขึ้น แต่แทบไม่มีการจัดสรรให้กับ PHALANX
หรือโครงการในลักษณะเดียวกัน แม้ว่ามีการของบประมาณหลายครั้ง
ผู้บัญชาการต่่างไม่สนใจโครงการจากทศวรรษที่ 50 ที่เป็นการใช้จ่ายกับ "เรื่องหลอกเด็ก"
และยอมให้โครงการนี้อยู่ต่อเพียงเพราะว่าผลงานวิจัยเท่านั้น
ส่วนงบที่เหลือจะถูกใช้ไปกับการบำรุงอุปกรณ์เก่าๆ และห้องวิจัยไปตามมีตามเกิด

PHALANX ไม่ได้ฟื้นตัวภายหลังสงคราม
พวกเขาไม่เคยได้รับงบประมาณอย่างที่เคยได้ในช่วงทศวรรษ 1950
ช่วงเวลาแห่งเกียรติยศนั้นจบไปแล้ว พวกเขาได้สร้างวิทยาการใหม่ที่ใช้ในสงครามอ่าว
และได้รับการสนับสนุนเป็นช่วงสั้นๆ ในช่วงต้นศตวรรษที่ 21
เนื่องจากการขยายตัวของงบประมาณทางทหารของสหรัฐ แต่ภายหลังช่วงสั้นๆ
นี้โครงการก็กลับสู่ภาวะปกติ

สงครามเย็นครั้งที่สองทำให้โครงการนี้ต้องจบชีวิต
ผู้บัญชาการต้องพยายามดำเนินการแม้่ว่าจะไม่มีเงินให้เครื่องบินสามารถขึ้นฟ้าได้
แม้แต่การประดิษฐ์ใยแมงมุมวิทยาศาสตร์ยังไม่สามารถช่วยให้มันรอดพ้นผลของภาวะเศรษฐกิจล่มสลายในสหรัฐได้
การล่มสลายนี้ทำให้โครงการการทหาร "ที่ไม่สำคัญ" ถูกเลิกล้มไปทีละอย่าง และในที่สุด PHALANX
ก็ถูกตัดงบประมาณในปี 2027 ห้าเดือนก่อนการครบรอบเจ็ดสิบปี พนักงานทั้งหมดถูกปลด ฐานถูกรื้อ
อุปกรณ์ถูกทิ้งขว้างและเก็บไว้ในโกดัง โครงการนี้ก็หายไปจากความทรงจำ

จนกระทั่งมันถูกค้นพบอีกครั้งในวันที่ 9 มีนาคม 2084 โดยชายแก่ที่จำได้เวลา
เคยอ่านพบในกองเอกสารเก่าๆ ในออฟฟิศของเขาที่ถูกทำลายไปแล้ว

ความน่ากลัวและโหดร้ายของเหตุการณ์ในมุมไบทำให้ทั้งโลกช็อค
การมีอยู่ของสิ่งมีชีวิตที่มีภูมิปัญญาในจักรวาลไม่ใช่ความเชื่ออีกต่อไป ไม่เพียงแต่มันมีจริง
มันยังมายังโลกในรูปแบบที่เลวร้ายที่สุด
การสังหารหมู่นั้นมากมายและเด่นชัดเกินกว่าที่รัฐบาลโลกจะปกปิดได้
มนุษย์ต่างดาวไม่ได้ทิ้งหลักฐานอื่นๆ ไว้เลย พวกนั้นได้เก็บซากศพพวกเดียวกัน
และเก็บเศษซากของวิทยาการทุกชนิดจนเรียบก่อนที่จะหนีไป

ความตื่นตระหนกแพร่กระจายไปทั่ว เนื่องจากการแพร่ภาพเหตุการณ์ที่มุมไบ
และยิ่งเลวร้ายไปใหญ่เมื่อเรื่องของการโจมตีที่บอนน์ โจฮันเนสเบิร์ก และกรุงเทพแพร่กระจายไป
โลกได้รับรู้ถูกการมาถึง และได้รู้แล้ว่ากำลังโดนโจมตี

มีการพยายามหาทางแก้ไขอย่างขะมักเขม้น สหประชาชาติได้ทำการประชุมต่อเนื่องกว่าสัปดาห์
แผนต่างๆ ถูกวางและโยนทิ้งอย่างรวดเร็ว
โลกไม่สามารถป้องกันตัวจากการรุกรานของมนุษย์ต่างดาว ไม่ว่าในแง่การทหารหรือทางจิตวิทยา
ไม่มีใครเตรียมตัวมาก่อน มันเป็นสถานการณ์ฉุกเฉินที่เคยปรากฏแต่ในแผนงานที่ถูกซุกไว้
ไม่เคยได้อ่านหรือปฏิบัติ แต่ตอนนี้สาธารณชนกำลังร้องหาคำตอบที่ไม่มีใครรู้
การทำงานที่ไม่มีใครทำได้

สหประชาชาตินั้นสามารถบรรลุข้อตกลงเพียงเล็กน้อยที่ไม่มีผลอะไร
คณะกรรมาธิการความมั่นคงได้มีคำสั่งในนาซ่าอพยพฐานปฏิบัติการอวกาศ 1 และ 2
รวมทั้งอาณานิคมบนดวงจันทร์ แผนการสำรวจดาวอังคารทั้งหมดถูกเลื่อนอย่างไม่มีกำหนด
แต่ส่วนงานที่สำคัญนั้นกลับตกลงกันไม่ได้ บางประเทศต้องการสร้างแนวป้องกันขนาดยักษ์รอบวงโคจร
ขณะที่อีกหลายประเทศเรียกร้องให้ใช้อาวุธนิวเคลียร์ในการสกัดกั้นจานบิน
อีกหลายประเทศยังมีโครงการที่ล้ำเส้นไปกว่านี้ เวลาผ่านไปยิ่งทำให้สถานการณ์เลวร้ายขึ้น
จนกระทั่งนักการทูตสูงอายุคนหนึ่งนึกถึงโครงการ PHALANX

เมื่อได้ตรวจสอบเอกสารของสหรัฐทั้งหมด สหประชาชาติตกใจที่ได้เจอแผนงาน การออกแบบ
อุปกรณ์และคู่มือ รายละเอียดทุกประการสำหรับรับมือการรุกราน พวกเขาตัดสินใจจะจัดตั้ง
PHALANX อีกครั้งและจัดมอบอุปกรณ์ให้เพื่อปกป้องโลกจากมหันตภัยต่างดาว
อย่างไรก็ตามคนที่เคยเป็นส่วนหนึ่งของโครงการก็ตายไปแล้วหรือกำลังจะตายทั้งสิ้น
พวกเขาต้องการพนักงานกลุ่มใหม่

โดยมติเอกฉันท์ ได้ตัดสินให้โครงการนี้เป็นความลับสุดยอด
เฉพาะผู้นำระดับสูงสุดและนายทหารระดับสูงสุดเท่านั้นที่จะได้รับรู้ สาธารณชนจะได้รับข่าวลวง
ขณะที่ทีมปฏิบัติงานที่ถูกคัดเลือกพิเศษจากทั่วโลก จะจัดตั้ง PHALANX
และทำให้องค์กรเดินเครื่องอีกครั้ง มีการตามหาอุปกรณ์เก่าและดึงออกมาจากโกดัง
คู่มือเก่าถูกปัดฝุ่นมาใช้ และอาวุธทั้งหลายถูกประกอบมาพร้อมใช้
ด้วยการสนับสนุนจากมหาอำนาจทั้งแปด โครงการนี้ได้รับเงินทุน การสนับสนุน
และกำลังคนที่จำเป็นในการทำสงคราม

สิ่งสุดท้ายที่ยังขาดอยู่ก็คือผุ้นำ