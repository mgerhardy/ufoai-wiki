# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Σχεδιασμός νέου αναχαιτιστικού

Κύριε Διοικητά, είναι προφανές ότι οι εξωγήινοι υπερτερούν σημαντικά σε
όλους τους τομείς δραστηριότητας και πιο πολύ από όλους στην εναέρια
υπεροχή. Είμασταν εξ'αρχής σε δεινή θέση και, παρόλες τις προσπάθειές
μας, έχει σημειωθεί ελάχιστη βελτίωση.

Τώρα πια, όμως, έχουμε αρχίσει να καταλαβαίνουμε τα εξωγήινα υλικά και
τη συμπεριφορά τους εν πτήσει, καθώς και τις εξωγήινες μηχανές και τα
συστήματα καυσίμων, και πιστεύω ότι είμαστε έτοιμοι για το μεγάλο βήμα:
το σχεδιασμό ενός εντελώς καινούργιου αναχαιτιστικού για αποκλειστική
χρήση από τη PHALANX. Είμαστε πεπεισμένοι ότι, συνδυάζοντας εξωγήινες
τεχνικές και αξιόπιστη ανθρώπινη μηχανουργία, θα σχεδιάσουμε ένα σκάφος
κατά πολύ ανώτερο από οποιοδήποτε αεροσκάφος τελευταίας γενιάς ενώ,
παράλληλα, θα παραμένει σε λογικά οικονομικά πλαίσια όσον αφορά την
κατασκευή και τη συντήρηση.

Για το συγκεκριμένο πρόγραμμα απαιτούνται σημαντικές επενδύσεις σε
εργαστηριακό χρόνο, προσωπικό και υλικά, όμως τα πιθανά οφέλη υπερτερούν
κατά πολύ των δαπανών. Αυτό το πρόγραμμα θα μπορούσε να συσπειρώσει τις
ελπίδες για τον οργανισμό μας, κύριε Διοικητά. Παρακαλώ να με
ενημερώσετε άμεσα όταν επιθυμείτε να ξεκινήσουμε τις εργασίες.

--Paul Navarre, Διευθυντής

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Σχεδιασμός νέου αναχαιτιστικού

Κύριε Διοικητά, είμαι εξαιρετικά περήφανος που σας παρουσιάζω τα σχέδια
του νέου μας αναχαιτιστικού, του Δράκου. Όπως θα δείτε και μόνος σας,
δανειστήκαμε αρκετά στοιχεία απο τους εξωγήινους και ο ριζοσπαστικός
σχεδιασμός του πραγματικά αποδίδει.

Ο Δράκος ενσωματτώνει νέες τεχνολογίες σε όλα τα στάδια κατασκευής του.
Διαθέτει ανθεκτικό σκελετό φτιαγμένο από εξωγήινα υλικά, πάνω στον οποίο
στηρίζεται το πιο ελαφρύ εξωτερικό κέλυφος από πλαστικά ενισχυμένα με
νανοσωλήνες άνθρακα. Αυτό του επιτρέπει να φέρει δύο εξωγήινους
κινητήρες που του δίνουν ασύγκριτη δύναμη και ταχύτητα. Τα φτερά του
είναι γυρτά προς τα εμπρός και του παρέχουν ευκινησία πολύ μεγαλύτερη
από τα εξωγήινα σχέδια.

Η άτρακτος με τις τρεις προεξοχές είναι επίσης εμπνευσμένη από τα
εχθρικά σκάφη, ενώ επιτρέπει στο Δράκο να κινείται στον αέρα με
αξιοσημείωτη χάρη. Στις δύο προεξοχές στο πάνω μέρος του σκάφους μπορούν
να εξοπλιστούν δύο μικρά όπλα, ενώ μπορούν να αποσύρονται στο εσωτερικό
της ατράκτου. Η κάτω προεξοχή διαθέτει υποδοχή για μέσου μεγέθους οπλικά
συστήματα, ενώ η κεντρική κατασκευή του σκάφος σχεδιάστηκε ώστε να φέρει
ένα κύριο, βαρύ όπλο -- το 'στόμα', θα μπορούσε να πει κανείς -- από
όπου προέκυψε και το όνομα Δράκος.

Το κύριο μειονέκτημα του Δράκου είναι ότι, όπως και τα UFO, χρειάζεται
αντιύλη για να πετάξει. Δεδομένου του βάρους της ατράκτου, τίποτα άλλο
δεν αρκεί. Εφόσον τα αποθέματα αντιύλης που διαθέτουμε έιναι τόσο
περιορισμένα, δεν έχουμε τα περιθώρια να τη δαπανούμε για οτιδήποτε άλλο
εκτός από τα αεροσκάφη μας. Για το λόγο αυτό, θα πρέπει να επιλέγουμε με
προσοχή που χρησιμοποιούμε τον Δράκο και κατά πόσο η χρήση του είναι
απαραίτητη για μια δεδομένη κατάσταση.

Επίσης, αξίζει να σημειωθεί ότι μπορεί ο Δράκος να είναι τεχνικά ικανός
να μπει σε τροχιά από μόνος του, όμως δεν διαθέτει δυνατότητες
διαστημικής πτήσης και δεν πρέπει σε καμία περίπτωση να βγαίνει από τα
όρια της ατμόσφαιρας. Κάτι τέτοιο είναι πέρα από τις δυανότητές μας αυτή
τη στθγμή. Είμαστε μηχανικοί, κύριε Διοικητά, όχι μάγοι.

--Paul Navarre, Διευθυντής

Εκτίμηση Χαρακτηριστικών Δράκου:

*Μέγεθος:* 12μ x 22μ x 7μ

*Μέση ταχύτητα:* 2.500 χλμ/ώρα

*Μέγιστη:* 4.290 χλμ/ώρα

*Μέγιστο Πλήρωμα:* 1 Πιλότος

*Οπλικά συστήματα:* 1 Μεγάλη υποδοχή (κεντρική άτρακτος), 1 Μεσαία
υποδοχή (κάτω προεξοχή), 2 Μικρές υποδοχές (δύο πάνω προεξοχές), 1
υποδοχή Εξοπλισμού, 1 υποδοχή Θωράκισης

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Alien Propulsion`](Research/Alien_Propulsion "wikilink")
` `[`Antimatter`](Research/Antimatter "wikilink")

*`Opens:`*

------------------------------------------------------------------------

## Links

[300px](image:inter_dragon.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")