## Specyfikacja techniczna: Działo SHIVA systemu Gatling

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Teraz, gdy już posiadamy pojazdy powietrzne zdolne do przechwytywania
UFO, musimy zapewnić im odpowiednie wyposażenie: broń i elektronikę. W
ramach programu "Excalibur" rozpatrzyliśmy każdą nowoczesną, dostępną na
Ziemi broń, i wybraliśmy to, co najlepiej posłuży obronie naszej
planety.

SHIVA jest czterolufowym działem w systemie Gatlinga, czyli z obrotowymi
lufami. Działo to strzela seriami pocisków kalibru 20 mm, podobnych do
tych używanych w ciężkich karabinach maszynowych. Jest niezależne od
systemów zasilania pojazdu – działo posiada własny silnik zapewniający
moc niezbędną do działania. Jest to potężny, wysokowydajny silnik
elektryczny o mocy 20 koni mechanicznych, który jest w stanie zapewnić
szybkostrzelność na poziomie 6 tysięcy pocisków na minutę.

Projekt działa oraz pierwszy prototyp powstały w 2048 roku w
Bangladeszu, lecz nie uzyskano zamierzonych efektów podczas testów tego
roku. Wszystko zmierzało do przerwania projektu w lipcu 2050, gdy
śledztwo wykazało, że przyczyną niepowodzeń podczas testów był
długofalowy sabotaż jednej z firm konkurujących o przydział dostaw broni
dla armii. Wobec tego stworzono nowy prototyp, którego testy
przedstawiły rzeczywistą wartość i zalety działa na tyle, że zdecydowano
się przeznaczyć dalsze fundusze na kontynuację projektu. W ostateczności
wszystkie istotne błędy w projekcie wyeliminowano i działo SHIVA mogło
zaprezentować swoje zalety w całej okazałości.

W kategorii broni przeznaczonych dla pojazdów powietrznych SHIVA jest
działem lekkim, biorąc pod uwagę zarówno rozmiar, jak i skuteczność oraz
wagę (250 kg, 400 kg z kompletem amunicji). Szybkostrzelność SHIVY
przekracza szybkostrzelność dowolnego innego znanego nam działa
czterolufowego. Zaawansowane systemy namierzania są w stanie utrzymywać
cel na muszce przez stosunkowo długi czas, a to wszystko dzięki
wbudowanemu radarowi, lidarowi oraz dodatkowych rozwiązań optycznych.
Nietypowy podajnik amunicji jest praktycznie niezawodny, nie zanotowano
zacięcia przez cały okres użytkowania broni (włącznie z prototypami).

Działo SHIVA używa dwóch rodzajów amunicji: penetrującej, której
przeznaczeniem jest osłabianie pancerza wrogich pojazdów, oraz
wybuchowej, która – poprzez eksplozje – może wyrządzić więcej szkód przy
założeniu uszkodzonych systemów ochronnych pojazdów będących celem. Oba
rodzaje amunicji dowiodły swojej skuteczności przeciwko pojazdom UFO w
ograniczonym zakresie.

Użycie dział SHIVA przeciwko UFO wymaga stosunkowo długiego prowadzenia
ognia do celu ze względu na niewielką siłę rażenia. Niestety dzięki temu
wróg zyskuje kilka możliwości uniknięcia ataku – czy to poprzez
ucieczkę, czy też utrzymywanie się poza zasięgiem skutecznego ognia
SHIVY. Z drugiej strony, duży magazynek zapewnia stabilną siłę ognia,
lepszą niż może zapewnić większość innych broni. A to jest coś, czego
nie należy niedoceniać.

### Sugerowana Doktryna Postępowania

Użyteczność SHIVY jest ograniczona niewielką siłą rażenia oraz
koniecznością długiego prowadzenia ognia, jednak ograniczenia te
przestają mieć znaczenie w sytuacji, gdy pojazd powietrzny używa więcej
niż jednego działa lub nawet w sytuacji połączonej siły ognia SHIVY oraz
pocisków rakietowych. Takie rozwiązania zapewniają ciągły strumień ognia
w celu, dzięki czemu pilot może skoncentrować się na kontrolowaniu
rakiet. Inną ideą jest użycie jednego lub więcej samolotów
przechwytujących wyposażonych w tak dużo dział jak to tylko możliwe –
przeważająca siła ognia powinna wystarczyć do strącenia większości UFO.

W obecnej chwili nie mamy na tyle doświadczenia, by rekomendować
najbardziej efektywne sposoby przeciwdziałania UFO, zarówno przy użyciu
SHIVY jak i innych broni. Jednak dopóki nie uda nam się zdobyć pojazdów
UFO i zrozumieć zasad działania ich broni, SHIVA pozostanie najlepszym
działem, jakie Ziemia może zaoferować naszym pojazdom powietrznym.

### Dodatki

Brak.

------------------------------------------------------------------------

### Rodzaj uszkodzeń

- [normal](Damage/normal "wikilink")

### Zdolność

- [guns](Skills/guns "wikilink")

## Linki

[Category:General](Category:General "wikilink")
[Category:Weapons](Category:Weapons "wikilink")