## Specyfikacja techniczna: Pancerz Bojowy

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowotworzonych sił
PHALANX będzie zmiana tych statystyk na naszą korzyść; do czego
potrzebne będzie wszystko, co dzisiejsza ziemska technologia ma do
zaoferowania.

Powołanie do życia programu "Excalibur" miało na celu wyselekcjonowanie
najlepszych na Ziemi broni oraz innych środków nowoczesnego pola walki.
Podstawowym kryterium wyboru było założenie najwyższej efektywności
bojowej podczas starcia z Obcymi.

Różne formy osobistego opancerzenia były obecne na polu walki prawie od
zawsze; aczkolwiek w okresie od początku wieku XVIII do końca XX ich
zastosowanie ograniczone było niewielką skutecznością. Przykładem
takiego opancerzenia są stalowe hełmy używane podczas I i II wojny
światowej. Krokiem milowym w powrocie osobistych pancerzy na pole walki
było zastosowanie kevlaru; dziś już technologii zdecydowanie
przebrzmiałej; wykorzystywanej jeszcze przez cywilów bądź
niedofinansowaną policję. Nawet najbardziej zaawansowane opancerzenie XX
wieku stało się mało skuteczną ochroną w stosunku do nowoczesnych broni.
Zastosowanie nowych materiałów, które uczyniłyby pancerze
odporniejszymi, a ich użytkowników groźniejszymi niż dotąd, stało się
koniecznością.

Co zaskakujące, część danych, do których dotarliśmy, zdaje się
potwierdzać, że naukowcy PHALANX przyczynili się do technologicznego
przełomu już w przeszłości, wynajdując technikę wykorzystywaną później
na całym świecie. W 2017 roku pracownikom Centrum Operacji Pacyficznych
PHALANX udało się ostatecznie dopracować metodę produkcji włókien
sztucznej sieci pajęczej, czego wszelkie poprzednie próby kończyły się
niepowodzeniem. Opracowana wówczas technologia pozostaje w użyciu do
dziś; jej jądro stanowi wynalazek nazywany 'organicznym krosnem'; jest
to w istocie specjalny szkielet podtrzymujący setki wytworzonych przez
inżynierię genetyczną sztucznych gruczołów i brodawek przędzalniczych,
pozwalający produkować białko sieci pajęczej na skalę masową.

Pierwszy pancerz bojowy, którego konstrukcja oparta była na włóknach
sieci pajęczej, trafił do ewkipunku NATO w 2023 roku, po serii testów
pokazujących kompletną nieprzydatność kamizelek i pancerzy kevlarowych
wszelkiego typu w ochronie przed nowoczesną amunicją wprowadzoną do
użytku przez armię Chin. Jego budowa opiera się na szeregu
przeplatających się warstw włókien sieci pajęczej oraz specjalnie
hartowanego, wysokocząsteczkowego polietylenu, co zapewnia pancerzowi
nadzwyczajną wytrzymałość i znakomitą giętkość. Jak się ocenia, uzyskana
łączona tkanina jest około 18 razy bardziej wytrzymała niż stal, i
blisko 3-, 4-krotnie bardziej wytrzymała niż kevlar. Po wprowadzeniu jej
na rynek szybko znalazła zastosowanie w kamizelkach i pancerzach
ochronnych dla żołnierzy na całym świecie, czyniąc inne rozwiązania
przestarzałymi. Pancerze bojowe wykorzystujące włókna sieci pajęczej,
sukcesywnie modyfikowane i ulepszane przez lata, do dziś pozostają w
powszechnym użyciu. Najbardziej powszechny model posiada specjalne
kieszenie, w których można umieszczać dodatkowe ceramiczne bądź wykonane
ze stopów metali wkłady ochronne.

Najczęściej przytaczaną wadą Pancerza Bojowego jest jego stosunkowo
spory ciężar; duża liczba warstw materiałów ochronnych jest jednak
niezbędna dla zapewnienia skutecznej ochrony przed nowoczesnymi
broniami. Waga pancerza jest rozłożona równomiernie, co pozwala
używającym go żołnierzom na pełną swobodę ruchów. Dzięki tej właściwości
poruszanie się jest znacznie ułatwione w stosunku do np.
eksperymentalnego pancerza nanokompozytowego. Pancerz Bojowy chroni
życie naszych żołnierzy, zapewniając im przy tym kluczową na polu walki
mobilność.

### Sugerowana Doktryna Postępowania

Pancerz Bojowy powinien być nieodzownym elementem ekwipunku żołnierza
PHALANX podczas każdej akcji bojowej. Jego użycie powinno być rozważane
jako podstawowy środek ochrony na polu walki, przynajmniej do czasu
wprowadzenia bardziej zaawansowanych rozwiązań. Dla wielu żołnierzy (na
przykład takich jak snajperzy, rażących ogniem z dystansu) możliwość
szybkiego przemieszczenia, którą zapewnia Pancerz Bojowy, może być
bardziej istotna niż zwiększona ochrona zapewniana przez cięższe
pancerze.

### Dodatki

Brak.

------------------------------------------------------------------------

## Linki

[Category:General](Category:General "wikilink")
[Category:Armour](Category:Armour "wikilink")