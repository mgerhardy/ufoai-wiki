## Specifiche Tecniche: Armatura da Combattimento

**RISERVATO: LIVELLO GIALLO**

Corpo Contromisure Extraterrestri PHALANX

Foglio Tecnico, Salvacondotto: Delta

Archiviato: 20 Marzo 2084

Da: C.te Paul Navarre, R&S: Dipartimento Ingegneria, PHALANX, Comando
Operazioni Atlantiche

------------------------------------------------------------------------

### Quadro Generale

L'attacco alieno su Mumbai ha reso la nostra situazione dolorosamente
ovvia. La loro tecnologia è ben più avanzata della nostra...PHALANX deve
superare queste disparità, e per farlo ci occorre il meglio del meglio
che la tecnologia umana ha da offrire.

Il Programma Excalibur venne creato non solo per trovare le armi giuste
per combattere la minaccia aliena, ma anche per cercare armature e altri
oggetti da battaglia capaci di aiutare i nostri soldati a completare le
loro missioni e ritornare sani e salvi alla base.

L'uso di armature sul campo di battaglia non è mai scomparso
completamente, anche se era stato reso inutile dagli inizi del
diciottesimo secolo fino al tardo ventesimo. Cominciò a tornare di uso
comune durante la Prima Guerra Mondiale sotto forma di elmetti
d'acciaio. Questa pratica continuò durante la Seconda Guerra Mondiale e
fu poi soppiantata dall'invenzione del kevlar. Oggi, comunque, il Kevlar
è praticamente obsoleto in ogni sua forma; È usato ormai solo dai civili
e dalle forze di polizia con problemi di budget. Anche i più avanzati
tipi di armature del ventesimo secolo sono stati resi inutili dalle armi
moderne nonostante i materiali che rendevano le armature più resistenti
che mai.

Alcuni documenti che abbiamo scovato sembrano confermare che PHALANX è
responsabile di alcune scoperte tecnologie del passato, tecnologie che
furono poi adottate su tutto il pianeta. Ogni tentativo di produrre seta
sintetica è sempre fallito, ma i ricercatori PHALANX ci riuscirono nel
2017. La loro tecnica è ancora in uso tutt'oggi, incentrato sull'uso di
un'attrezzatura chiamata 'telaio organico'; Una grande armatura capace
di supportare centinaia di ghiandole da seta per la produzione a livello
industriale.

Il primo vasto uso di armatura da combattimento realizzata con seta
sintetica venne da un progetto della NATO nel 2023, dopo che test
balistici provarono che i proiettili cinesi erano in grado di passare
attraverso i vecchi corpetti kevlar. L'armatura in sé è composta da una
serie di strati di seta sintetica e polietilene trattato ultra pesante,
capace di offrire una incredibile resistenza e flessibilità. Il tessuto
che ne risulta è circa 18 volte più resistente dell'acciaio e offre
prestazioni migliori del kevlar pari al 300% - 400%. Queste vesti fatte
principalmente di polietilene divennero obsolete dopo che la seta
sintetica venne adottata dal mercato, e vennero sostituite dalle nuove
armature composite. L'armatura è stata migliorata nel corso degli anni,
rimanendo efficace ancora oggi. Ha delle tasche poste sia nella parte
anteriore che posteriore che posso ospitare piastre di ceramica o
metallo per una migliore protezione delle parti vitali.

L'unico svantaggio dell'Armatura da Combattimento è il suo peso
relativamente alto se comparato con quello dei vecchi corpetti, ma è
principalmente dovuto all'alto numero di strati necessari per resistere
efficacemente alle armi moderne. Il peso è comunque ben distribuito,
rendendola decisamente confortevole e di gran lunga meno ingombrante
delle armature nanocomposite sperimentali. Quest'armatura è in grado di
salvare molte vite preservando la mobilità del soldato.

### Dottrina Consigliata

Ove possibile, le truppe PHALANX dovrebbero sempre indossare un'armatura
quando entrano battaglia. L'Armatura da Combattimento dovrebbe essere
considerata la protezione di base, e nessun soldato può permettersi di
non indossarla. Per alcuni soldati, l'Armatura da Combattimento rimarrà
una scelta migliore rispetto alle altre armature più pesanti e avanzate
grazie alla libertà di movimento che riescono ad offrire. I cecchini e
tutti quelli che non dovrebbero trovarsi nelle prime linee faranno buon
uso della mobilità aggiuntiva.

### Addenda

Nessuna.

------------------------------------------------------------------------

## Links

[Category:Generale](Category:Generale "wikilink")
[Category:Armatura](Category:Armatura "wikilink")