## Технически спецификации: Бойна броня

**НИВО НА ПОВЕРИТЕЛНОСТ ЖЪЛТО**

PHALANX Extraterrestrial Response Unit

Технически Документ, Ниво на достъп Delta

Съставен: 20 Март 2084

От: Ком. Paul Navarre, П&Р: Инженерен отдел, PHALANX, Отдел Операции в
Атлантическия океан

------------------------------------------------------------------------

### Преглед

Извънземната атака над Мумбай изясни напълно в каква ситуация сме.
Техните технологии са далеч по-напреднали от нашите. Пълната
неспособност на войските на Обществото дори да засегне атакуващите
разкри критични слабости в текущата ни военна подготовка и въоръжение.
Бяха загубени три батальона само за спрат настъплението на извънземните,
без дори да нанесат значителни поражения. PHALANX трябва да преодолее
тези шансове и за да стори това се нуждаем от най-доброто, което
предлагат човешките технологии.

Програмата Excalibur е създадена не само за да намери подходящото оръжие
за борба с извънземната заплаха, но и да открие защита и друга
екипировка за бойното поле за подпомагане на нашите войници да завършват
мисиите си и да се завръщат живи. Тази екипировка се създава за да
повиши бойната ефективност или шансовете за оцеляване на войника.

Въпреки че е станала неефективна в повечето случаи между началото на
18-ти и края на 20-ти век, употребата на броня на бойното поле всъщност
никога не е спирала напълно. Започнала да се използва отново през
Първата световна война под формата на стоманени шлемове. Тази практика
продължила и през Втората световна война и по-късно била наследена от
откриването на кевлара. Днес обаче той е станал излишен в почти всичките
си форми - използва се само от цивилни и полицейски сили с нисък бюджет.
Дори по-подобрени видове телесна броня от 20-ти век е безполезна срещу
съвременни оръжия. Били необходими нови материали, такива които могли да
направят бронята по-силна и тези, които защитава - по-устойчиви от
преди.

Изненадващо, но някои древни файлове, които открихме потвърждават че
PHALANX е отговорна за някои удивителни технологични открития в
миналото - технологии, които по-късно били използвани по света. Всеки
опит да се създаде изкуствена коприна от паяжина се е провалял, но
разработките на PHALANX в крайна сметка са успели през 2017г. Тяхната
технология все още се използва и днес, концентрирана около устройство,
наречено "органичен тъкачен стан" - голяма подаваща структура,
поддържаща стотици индивидуални копринени и паяжини жлези, създадени с
единствената цел за масово производство на паяжинна коприна.

Първата широкоразпространена употреба на броня от паяжинна коприна е
била като кооперативно начинание на НАТО през 2023, след като балистични
тестове показали, че китайските куршуми разкъсват старите им кевларени
жилетки. Самата броня има наслоена структура от паяжинна коприна и
обработен високо молекулярен полиетилен, давайки му изключителна
устойчивост и гъвкавост. Произведената тъкан е около 18 пъти по-силна от
стомана и предоставя 300-400% по-добра ефективност спрямо кевларената
жилетка. Екипите, направени основно от полиетилен, станали излишни след
разпространението на паяжинната коприна на световния пазар и новата
композитна броня скоро я заместила при военните сили по света. Бронята е
усъвършенствана в крак с времето, ставайки толкова ефективна, че все още
се употребява и днес. Добавени са джобове отпред и отзад, в които могат
да се поставят керамични или метални плочи за защита на жизненоважни
части от тялото.

Единствения недостатък на Бойната броня е сравнително голямото и тегло
спрямо по-старите екипи, но това се дължи основно на броя на
необходимите слоеве за прилична защита срещу съвременни оръжия. Теглото
е равномерно разпределено, правейки я доста удобна за носене и по-малко
обемиста от експерименталните нанокомпозитни брони . Тази броня ще
спасява животи, като същевременно запазва важната за войника мобилност.

### Препоръчителна доктрина

Където е възможно, войниците на PHALANX трябва винаги да носят броня
когато са изпратени на военна операция. Бойната броня трябва винаги да
бъде считана за основна защита, без която никой войник не трябва да
тръгва. За някои бойци Бойната броня ще остане съществен избор в
сравнение с по-тежките и по-нови брони поради свободата на движение,
която предлага. Снайперистите и всеки друг, от който не се очаква да е
на предна линия ще може да се възползва от допълнителната подвижност.

### Допълнение

Няма.

------------------------------------------------------------------------

[Category:Общи](Category:Общи "wikilink")
[Category:Броня](Category:Броня "wikilink")