## Τεχνικές Προδιαγραφές: Θώρακας Μάχης

**ΕΠΙΠΕΔΟ ΑΠΟΡΡΗΤΟΥ ΚΙΤΡΙΝΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Δ'

Αρχειοθέτηση: 20 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

Η επίθεση των εξωγήινων στο Μουμπάι υπέδειξε με οδυνηρό τρόπο την
κατάστασή στην οποία βρισκόμαστε. Η τεχνολογία των εξωγήινων είναι πολύ
πιο εξελιγμένη από τη δική μας. Η πλήρης αδυναμία των στρατευμάτων της
Κοινοπολιτείας να κάμψουν στο ελάχιστο την επίθεση στο Μουμπάι απεκάλυψε
σημαντικής ελλείψεις στην υπάρχουσα στρατιωτική εκπαίδευση και τον
εξοπλισμό. Η θυσία τριών ταγμάτων κατάφερε απλά να ανακόψει την πορεία
των εξωγήινων χωρίς να τους επιφέρει ιδιαίτερες απώλειες. Εμείς ως
PHALANX πρέπει να υπερβούμε της εναντίον μας πιθανότητες, και
προκειμένου να το καταφέρουμε αυτό θα χρειαστούμε ότι καλύτερο μπορεί να
μας προσφέρει η ανθρώπινη τεχνολογία.

Το Πρόγραμμα Εξκαλιμπερ δημιουργήθηκε όχι μόνο για την ανεύρεση των
κατάλληλων όπλων για την εντιμετώπιση της εξωγήινης απειλής, αλλά και
για την ανεύρεση θωρακίσεων και άλλων χρήσιμων αντικειμένων για το πεδίο
της μάχης, ώστε να βοηθηθούν οι στρατιώτες μας στην εκπλήρωση της
αποστολής τους και να επιστρέφουν στη βάση ζωντανοί. Τα συγκεκριμένα
αντικείμενα σχεδιάστηκαν ώστε να ενισχύουν την αποτελεσματικότητα ενός
στρατιώτη στη μάχη ή τις πιθανότητες επιβίωσής του.

Η χρήση προσωπικού θώρακα ποτέ δεν εξαλείφθηκε τελείως από το πεδίο της
μάχης, παρόλο που οι περισσότερες μορφές θώρακα ήταν αναποτελεσματικές
από της αρχές του 18ου αιώνα μέχρι τα τέλη του 20ου. Η αναγέννησή του
ξεκίνησε με τη διαδεδομένη χρήση του ατσάλινου κράνους κατά τη διάρκεια
του Πρώτου Παγκοσμίου πολέμου. Αυτή η πρακτική συνεχίστηκε κατα τον
Δεύτερο Παγκόσμιο ενώ αργότερα αντικαταστάθηκε από μια νέα ανακάλυψη, το
κέβλαρ. Το κέβλαρ θεωρείται πλέον παρωχημένο σε όλες τις μορφές του, ενώ
χρησιμοποιείται μόνο από πολίτες ή αστυνομικές δυνάμεις με περιορισμένο
προϋπολογισμό. Ακόμα και πιο εξελιγμένες μορφές θωράκισης που
αναπτύχθηκαν στον 20ο αιώνα έχουν αχρηστευτεί από τα σύγχρονα όπλα.
Χρειαζόμασταν νέα υλικά, τα οποία θα κάναν τη θωράκιση ακόμα πιο ισχυρή
και τους χρήστες ακόμα πιο σκληρούς.

Σε αρκετά από τα αρχεία του παρελθόντος που αποκαλύψαμε επιβεβαιώνεται
ένα γεγονός που μας εξέπληξε: η PHALANX ήταν υπέυθυνη για ορισμένα από
τα ποιό εκπληκτικά τεχνολογικά επιτεύγματα του παρελθόντος, τεχνολογίες
που αργότερα υιοθετήθηκαν σ εόλη την υφήλιο. Κάθε προσπάθεια παραγωγής
τεχνητού μεταξιού αράχνης είχε αποτύχει, όμως οι ερευνητές της PHALANX
στη βάση Διοίκησης Επιχειρήσεων Ειρηνικού τελικά τα καταφέραν το 2017. Η
τεχνική τους χρησιμοποιείται ακόμα και σήμερα και στηρίζεται σε έναν
'οργανικό αργαλειό', μια ενιαία υποδομή που θρέφει εκατοντάδες
ανεξάρτητους αδένες παραγωγής μεταξιού και νηματοποιούς, με μοναδικό
σκοπό την μαζική παραγωγή μεταξιού αράχνης.

Η πρώτη ευρεία χρήση στρατιωτικής ατομικής θωράκισης κατασκευασμένης από
μετάξι αράχνης έγινε κατά τη διάρκεια επιχείρησης του ΝΑΤΟ το 2023,
αφότου βαλλιστικές δοκιμές είχαν αποδείξει ότι τα πυρομαχικά των Κινέζων
διαπερνούσαν με ευκολία τα απαρχαιωμένα γιλέκα κέβλαρ. Η νέα θωράκιση
κατασκευάζεται από διαδοχικά στρώματα μεταξιού αράχνης και κατεργασμένου
πολυαιθυλενίου πολύ υψηλού μοριακού βάρους, γεγονός που του δίνει
εκπληκτική αντοχή και ευκαμψία. Το ύφασμα που προκύπτει είναι περίπου 18
φορές πιο ανθεκτικό από το ατσάλι, ενώ η απόδοσή του είναι περίπου 300%
με 400% καλύτερη από εκείνη του κέβλαρ. Οι στρατιωτικές στολές που
κατασκευάζονταν κυρίως με πολυαιθυλένιο πρακτικά αχρηστεύτηκαν μόλις
διαδώθηκε παγκοσμίως η χρήση του τεχνητού μεταξιού αράχνης και
αντικαταστάθηκαν από τον νέο θώρακα που συνδύαζε τα δύο υλικά. Η
θωράκιση αυτή αναβαθμίστηκε με την πάροδο των ετών, ενώ είναι αρκετά
διαδεδομένη και αποτελεσματική ακόμα και στις μέρες μας.Ένα από τα
χαρακτηριστικά της είναι οι εσοχές στο εμπρός και πίσω μέρος, στις
οποίες μπορούν να τοποθετηθούν μεταλλικές ή κεραμικές πλάκες για
μεγαλύτερη προστασία των ζωτικών περιοχών.

Το μόνο μειονέκτημα του Θώρακα Μάχης είναι το μεγαλύτερο βάρος του σε
σύγκριση με τις παλαιότερες στολές, γεγονός που οφείλεται στον
απαιτούμενο αριθμό στρωμμάτων για την παροχή επαρκούς προστασίας από τα
σύγχρονα όπλα. Το βάρος κατανέμεται ομοιόμορφα, καθιστώντας τον αρκετά
πιο άνετο και λιγότερο ογκώδη από τους πειραματικούς νανοσυνθετικούς
θώρακες. Ο Θώρακας Μάχης θα σώσει ζωές χωρίς να θυσιάζει την απαραίτητη
για τους στρατιώτες μας ευκινησία.

### Προτεινόμενο Δόγμα

Οι στρατιώτες της PHALANX θα πρέπει πάντα να φοράνε θωράκιση όταν
πηγαίνουν στο πεδίο της μάχης, όποτε αυτό είναι δυνατό. Ο Θώρακας Μάχης
πρέπει να αντιμετωπίζεται ως στοιχειώδες μέτρο προστασίας το οποίο δεν
πρέπει να λείπει από κανένα στρατιώτη. Για ορισμένους στρατιώτες, ο
Θώρακας Μάχης θα παραμείνει βιώσιμη λύση συγκρυτικά με βαρύτερους, πιο
εξελιγμένους θώρακες λόγω της ελευθερίας κινήσεων που προσφέρει. Για
τους ελεύθερους σκοπευτές αλλά και οποιουσδήποτε άλλους που δεν
βρίσκονται στην πρώτη γραμμή, η επιπλέον κινητικότητα θα είναι πιο
σημαντική

### Πρόσθετα

Ουδέν.

------------------------------------------------------------------------

## Links

[Category:General](Category:General "wikilink")
[Category:Armour](Category:Armour "wikilink")