## Технічні характеристики: Бойова броня

------------------------------------------------------------------------

### Огляд

Використання персонального захисту на полі бою ніколи не втратить
актуальності, незважаючи на те, що поступово - з початку XVIII і до
кінця XX сторіччя - він поступово втрачав свою ефективність. До масового
використання броні у вигляді стальних касок людство повернулось під час
Першої світової війни, ця практика продовжилась і під час Другої
світової війни. У наступні десятиріччя сталь була витіснена кевларом,
однак на сьогодні кевлар безнадійно застарів у всіх його формах - зараз
він використовується тільки цивільними особами та поліцейськими
підрозділами, у яких є серйозні проблеми з фінансуванням. Найкращі типи
кевларових бронежилетів XX сторіччя стали неефективні з появою сучасної
зброї. Виникла необхідність у нових матеріалах, здатних зробити захист
більш надійним, а його носія більш живучим.

При ревізії старих архівів було знайдено підтвердження того, що PHALANX
уже досягав технічного прориву в минулому - ми розробили і впровадили
технології, які потім широко розповсюдились у світі. У той час було
багато невдалих спроб виробництва штучного павутиння, однак у 2017 році
учені PHALANX з бази Тихоокеанської ударної групи блискуче впоралась з
цим завданням. Їхня технологія використовується й досі, і базується на
пристрої, що називається "органічний ткацький станок" - масивному
каркасі, який забезпечує життєдіяльність сотень індивідальних павутинних
залоз та прядильних органів, створених виключно для виготовлення шовку.

Вперше масове використання бойової броні, виготовленої на основі такого
шовку, було здійснене об’єднаними зусиллями НАТО у 2023 році, після
балістичних випробувань, підтвердивших, що китайські кулі з легкістю
пробивають застарілі кевларові бронежилети, які на той час були на
озброєнні. Нова тканина для броні була зроблена шляхом багатошарового
переплетення шовку і очищеного поліетилену з надвисокою молекулярною
масою, які надали їй дивовижну міцність і гнучкість. Під час досліджень
вона показала міцність у 18 разів краще за сталь, і у 3-4 рази
перевершила кевлар за захисними характеристиками. Костюми, зроблені
тільки із поліетилену стали поступово зникати із вжитку по мірі виходу
штучного шовку на широкий ринок, і нова композитна броня незабаром
замінила їх у арміях по всьому світу. На протязі багатьох років броня
модернізувалась, залишаючись настільки ефективною, що й досі широко
використовується. Її останні модифакації передбачають кишені на грудях
та спині, призначені для керамічних або металевих вставок для захисту
життєво важливих органів.

Бойова броня має тільки один недолік у порівнянні з іншими захисними
костюмами - це її відносно велика вага, але вона залежить насамперед від
кількості захисних шарів, необхідних для надійного захисту від сучасної
зброї. Вага розподілена рівномірно, що робить її зручною для носіння і
менш громіздкою, ніж експериментальні зразки броні із нанокомпозитів. Ця
броня й надалі буде рятувати життя, зберігаючи вкрай важливу на полі бою
мобільність солдат.

### Рекомендована доктрина

На полі бою, бійцям PHALANX необхідно завжди носити броню. Її слід
застосовувати в якості базового захисту, без якого жоден солдат не може
дозволити собі йти у бій. Для деяких бійців бойова броня може виявитись
альтернативою більш важким і сучасним видам броні, завдяки свободі руху,
яку вона надає. Снайпери та бійці, у яких немає потреби знаходитись
безпосередньо на лінії вогню, зможуть ефективно використовувати таку
мобільність.

### Додаток

Відсутній.

[Category:General](Category:General "wikilink")
[Category:Armour](Category:Armour "wikilink")