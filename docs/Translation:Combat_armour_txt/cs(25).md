## Technické specifikace: Bojová zbroj

**STUPEŇ UTAJENÍ ŽLUTÁ**

PHALANX - Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám situaci až bolestně vyjasnil. Jejich
technologie je mnohem lepší než naše. Naprostá nemohoucnost jednotek
Commonwelthu způsobit škodu při útoku v Bombaji ukázala krajní
nedostatky v současném vojenském výcviku a vybavení. Jen při zastavení
cizáků ztratili tři prapory aniž by způsobili znatelné škody. PHALANX
musí překonat tyto nedostatky a k tomu potřebujeme využít to nejlepší co
lidská technologie nabízí.

Program Excalibur byl vytvořen nejen k nalezení zbraní vhodných k boji s
cizáckou hrozbou, ale také k nalezení zbroje a dalších polních pomůcek,
které by našim vojákům umožnili návrat na základnu. Tyto pomůcky jsou
navrženy ke zvýšení bojeschopnosti vojáka a jeho šance na přežití.

Používání zbroje na bojišti nikdy úplně nezaniklo, i když bylo
považováno za neefektivní ve většině podob z období mezi raným 18.
stoletím a pozdním 20. stoletím. Zbroj začala nacházet svou cestu zpět k
běžnému užití v 1. světové válce v podobě ocelových přileb. Tento postup
pokračoval přes 2. světovou válku, aby byl později vyzdvižen objevem
kevlaru. Ačkoliv je dnes kevlar naprosto zastaralý ve všech podobách; je
dnes používán jen civilisty a policií s rozpočtovými problémy. I mnohem
vyspělejší druhy zbrojí 20. století byly označeny jako nedostatečné v
porovnání s moderními zbraněmi. Jsou potřeba nové materiály, matriály,
které učiní zbroj pevnější a jejího nositele odolnějším než kdy dřív.

Překvapivě, několik starých záznamů, které jsme objevili, potvrdily, jak
se zdá, že PHALANX v minulosti zodpovídal za některé úžasné objevy.
Technologie, které byly později přijaty všude po světě. Každý pokus o
výrobu umělého pavoučího vlákna selhal, ale výzkumníci ve PHALANXu,
Velitelství tichomořských operací, nakonec v roce 2017 uspěli. Jejich
postup, který se dnes stále používá, spočívá v zařízení nazývaném
"organický stav"; velký zásobník dodávající materiál do žlázek a
snovačů, navržen výhradně k hromadné produkci pavoučího vlákna.

Prvního rozšířeného užívání vojenské bojové zbroje vyrobené z pavoučího
vlákna, bylo dosaženo společným úsilím NATO v roce 2023, po tom co
balistické testy prokázaly, že čínské náboje rozervaly na cucky jejich
stárnoucí standardní kevlarové vesty. Zbroj je vyrobena vrstvením
pavoučího vlákna a zušlechtěným vysocemolekulárním polyethylenem, což jí
dává překvapivou odolnost a pružnost. Výsledná tkanina je asi 18-krát
pevnější než ocel a je o 300 až 400% účinější než kevlar. Soupravy
vyrobené primárně z polyethylenu zastaraly po rozšíření obchodu s umělým
pavoučím vláknem a nová kompozitní zbroj je brzy nahradila po celém
světě. Časem byla zbroj ještě vylepšena do té míry, že se stále používá.
Další vlastností zbroje jsou kapsy vpředu a vzadu, které mohou sloužit k
zasunutí metalických či keramických destiček, ke zvýšení ochrany těla.

Jediná nevýhoda Bojové zbroje je její relativně velká hmotnost ve
srovnání se staršími typy. To je hlavně způsobeno počtem vrstev
potřebných k řádné ochraně před moderními zbraněmi. Váha je rovnoměrně
rozložena, což činí zbroj celkem pohodlnou a méně objemnou než
experimentální nanokompozitní zbroje. Tato zbroj zachrání životy a
neubere vojákovu tak důležotou pohyblivost.

### Taktická doporučení

Pokud možno, jednotky PHALANXu by měly být vždy vybaveny zbrojí, když
jsou poslány do akce. Bojová zbroj by měla být považována za základní
ochranu, bez které se voják neobejde. Pro některé vojáky zůstane Bojová
zbroj nejlepší volbou ve srovnání s těžší, dokonalejší zbrojí, vzhledem
k možnosti volného pohybu, který Bojová zbroj poskytuje. Odstřelovači a
jiní, u kterých se neočekává že budou v předních liniích, by mohli dobře
využít vyšší pohyblivosti.

### Dodatky

Žádné.

------------------------------------------------------------------------

## Links

[Category:General](Category:General "wikilink")
[Category:Zbroj](Category:Zbroj "wikilink")