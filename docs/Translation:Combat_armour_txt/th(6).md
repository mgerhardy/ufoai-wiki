## ข้อมูลด้านเทคนิค: เกราะรบ

**ข้อมูลลับเฉพาะ ระดับสีเหลือง**

หน่วยจัดการกลุ่มนอกโลก PHALANX

เอกสารเทคนิค, ข้อมูลระดับเดลต้า

เก็บวันที่: 20 มีนาคม 2084

โดย: ผบ. พอล นาวาเร, แผนกวิจัยและพัฒนา: ฝ่ายวิศวกรรม, PHALANX,
หน่วยปฏิบัติการแอตแลนติค

------------------------------------------------------------------------

### ภาพรวม

การโจมตีของมนุษย์ต่างดาวที่มุมไบทำให้สถานการณ์ชัดเจน วิทยการของพวกนั้นล้ำหน้ากว่าเรา
การที่ทหารของเครือจักรภพไม่สามารถหยุดยั้งการโจมตี
แสดงให้เห็นถึงจุดอ่อนของระบบการฝึกทหารและอุปกรณ์ในปัจจุบัน
พวกเขาต้องเสียทหารสามกองร้อยเพียงเพื่อทำให้มนุษย์ต่างดาวหยุดเคลื่อนไหว
โดยยังไม่สามารถสร้างความเสียหายสำคัญได้เลย PHALANX ต้องเอาชนะอุปสรรคเหล่านี้
และการจะทำได้เราต้องพึ่งพาวิทยการสูงสุดที่มนุษยชาตมี

โครงการเอ็กซคาร์ลิเบอร์ถูกตั้งขึ้น ไม่เพียงเพื่อค้นหาอาวุธที่เหมาะสมในการรบกับศัตรูต่างดาว
แต่ยังต้องค้นหาเกราะและอุปกรณ์สนามอื่น
ที่จะช่วยทหารของเราในการปฏิบัติภารกิจให้ลุล่วงและอยู่รอดปลอดภัย
อุปกรณ์เหล่านี้ถูกออกแบบเพื่อเพิ่มประสิทธิภาพในการรบ
หรือโอกาสในการมีชีวิตรอดโดยรวมของทหาร

การใช้เกราะในสนามรบไม่ได้หายไปโดยสิ้นเชิง
แม้ว่าส่วนใหญ่จะหมดประสิทธิภาพระหว่างช่วงต้นศตวรรษที่ 18 ถึงปลายศตวรรษที่ 20
แต่มันกลับมาได้รับความนิยมในช่วงสงครามโลกครั้งที่หนึ่งในรูปหมวกเกราะเหล็ก
รูปแบบนี้ดำเนินต่อไปในสงครามโลกครั้งที่สอง และต่อมาได้ถูกปรับไปจากการสร้างเคฟลาร์
แต่ปัจจุบันเคฟลาร์นั้นล้าสมัยแล้ว ตอนนี้มันถูกใช้กับพลเรือนและตำรวจที่มีงบประมาณจำกัดเท่านั้น
แม้แต่ชุดเกราะที่ทันสมัยที่สุดในช่วงศตวรรษที่ 20
ยังกลายเป็นสิ่งที่่ไม่มีประโยชน์ด้วยน้ำมืออาวุธสมัยใหม่ เราต้องการวัสดุแบบใหม่
ซึ่งจะทำให้เกราะแข็งแกร่ง และผู้สวมใส่เข้มแข็งยิ่งขึ้น

น่าแปลกใจที่บันทึกเก่าที่เราพบได้แสดงว่า PHALANX มีส่วนในการสร้างวิทยาการใหม่ๆ ในอดีต
ซึ่งเป็นวิทยการที่ทั่วโลกได้นำไปใช้ ในการพยายามสร้างใยแมงมุมเทียมนั้นล้มเหลวมาโดยตลอด
แต่นักวิจัยของศูนย์ปฏิบัติการ PHALANX ในแผนกปฏิบัติการแปซิฟิคสามารถทำได้ในปี 2017
เทคนิคนี้ก็ยังคงใช้ถึงปัจจุบัน ซึ่งอยู่ที่การใช้เครื่องมือที่เรียกว่า 'แกนปั่นด้ายอินทรีย์'
ซึ่งเป็นโครงขนาดใหญ่ที่รองรับกลุ่มของต่อมและแกนปั่นไหม
ซึ่งออกแบบสำหรับการผลิตใยแมงมุมแบบอุตสาหกรรม

การเริ่มใช้เกราะรบที่ทำจากใยแมงมุมในทางการทหาร เกิดจากความพยายามร่วมของนาโต้ในปี
2023 หลังจากการทดสอบวิถีกระสุนพบว่ากระสุนของจีนสามารถฉีกเสื้อเคฟลาร์ได้
ชุดเกราะรบนี้มีใยแมงมุมซ้อนกับโพลีเอธีลีนโมเลกุลหนาแน่นพิเศษเป็นชั้น
ทำให้มีทั้งความแข็งแกร่งและยืดหยุ่น ผ้าที่ได้มีความแข็งแกร่งกว่าเหล็ก 18 เท่า
และมีประสิทธิภาพมากกว่าเสื้อเคฟลาร์ประมาณ 300 ถึง 400%
เสื้อผ้าที่ทำจากโพลีเอธีลีนนั้นกลายเป็นสิ่งล้าสมัยหลังจากที่ใยแมงมุมวิทยาศาสตร์นี้ออกขายในตลาด
และเกราะผสมรุ่นใหม่ก็ถูกนำมาแทนที่ของเก่าทั่วโลก เสื้อเกราะได้รับการพัฒนาตามระยะเวลา
และมีประสิทธิภาพขนาดที่ยังนำมาใช้กันในปัจจุบัน เสื้อนี้ยังมีกระเป๋าทั้งด้านหน้าและหลัง
เพื่อให้ใส่เซรามิคหรือโลหะเพื่อเพิ่มการปกป้องอวัยวะสำคัญได้อีก

เสื้อเกราะรบมีข้อด้อยเพียงแค่ว่ามันมีน้ำหนักมากกว่าเกราะรุ่นเก่า
แต่มันก็มีสาเหตุมาจากจำนวนชั้นที่จำเป็นต้องมีเพื่อปกป้องอาวุธสมัยใหม่ได้อย่างเหมาะสม
น้ำหนักนี้ยังถูกกระจายอย่างเหมาะสม ทำให้สวมใส่สบาย
และไม่เทอะทะเหมือนชุดเกราะผสมนาโนที่ทำการทดลอง
ชุดเกราะนี้จะช่วยชีวิตได้และยังรักษาความคล่องตัวของทหารไว้อีกด้วย

### กฎข้อแนะนำ

หากเป็นไปได้, ทหารของ PHALANX ควรจะใส่เสื้อเกราะทุกครั้งที่ต้องเข้าสนามรบ
เกราะรบควรเป็นเครื่องป้องกันที่ทหารทุกคนต้องมีในทุกกรณี สำหรับทหารบางคน
เกราะรบแบบธรรมดานี้จะเป็นอุปกรณ์ที่ใช้จริงมากกว่าเกราะชั้นสูงที่หนักกว่า
เนื่องจากอิสระในการเคลื่อนไหวที่มากกว่า
พลซุ่มยิงและบุคลากรอื่นที่ไม่จำเป็นต้องรบแนวหน้าสามารถใช้ประโยชน์จากความคล่องตัวนี้ได้

### ข้อมูลเพิ่มเติม

ไม่มี

------------------------------------------------------------------------