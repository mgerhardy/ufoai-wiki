## Specifiche tecniche: Pistola Automatica MP-699

**RISERVATO: LIVELLO GIALLO** Corpo Contromisure Extraterrestri PHALANX
Foglio Tecnico, Salvacondotto: Delta

Archiviato: 20 Marzo 2084

da: C.te Paul Navarre, R&S: Dipartimento Ingegneria, PHALANX, Comando
Operazioni Atlantiche

------------------------------------------------------------------------

### Quadro Generale

L'attacco alieno su Mumbai ha reso la nostra situazione dolorosamente
ovvia. La loro tecnologia è ben più avanzata della nostra...PHALANX deve
superare queste disparità, e per farlo ci occorre il meglio del meglio
che la tecnologia umana ha da offrire.

Il Programma Excalibur è stato creato per trovare le più efficaci armi
sulla Terra, attraverso la rassegna dei loro standard costruttivi,
affidabilità, resoconti operativi, e le loro prestazioni quando si è
riusciti a dar battaglia gli alieni.

Dalla ricomparsa delle armature sui campi di battaglia, a partire dagli
elmetti metallici della Prima Guerra Mondiale e dalle protezioni
balistiche usate in Vietnam, l'uso delle pistole stava lentamente
decadendo. A causa dell'inferiore velocità rispetto alle armi a canna
lunga o a quelle automatiche, la capacità di penetrazione nelle armature
terrestri di ultima generazione era drasticamente ridotta, e quasi nulla
nelle armature composite di origine aliena. L'utilità delle pistole sui
campi di battaglia fu seriamente messo in discussione durante il 21°
secolo, e venne rivalutata solo con la scoperta della polvere nera ad
alte prestazioni.

Il più grosso svantaggio della polvere ad alte prestazioni è che non la
si può utilizzare in armi automatiche, poiché nessun otturatore creato
sulla Terra potrebbe resistere alla terribile potenza prodotta
dall'esplosione.

La pistola inglese APMP non prende in considerazione queste migliorie,
utilizzando invece la tradizionale polvere da sparo senza fumo e una
canna più lunga, raggiungendo quasi le dimensioni di una mitraglietta,
per migliorare la velocità e la spinta cinetica.

La APMP è una pistola mitragliatrice automatica capace di sparare 600
colpi al minuto dal suo incredibilmente sottile caricatore da 30 colpi;
Oltre alla modalità automatica la APMP può essere usata anche in
raffiche da 3 colpi o semiautomatica.

La APMP utilizza munizioni speciali 4.2x24mm che penetrano il kevlar
come se non ci fosse. All'interno del corpo la pallottola ruotando su se
stessa ad altissima velocità, provoca gravi ferite agli organi interni.
Le moderne armature offrono grande resistenza alla penetrazione, che
però viene in parte contrastata dalla alta frequenza di tiro e dalla
capienza del caricatore.

Sfortunatamente l'APMP è poco maneggevole a causa della sua lunghezza,
perdendo notevolmente di precisione durante le raffiche.

In ogni caso abbiamo bisogno di un'arma che non sia più ingombrante
della P-12, e la APMP ricopre perfettamente questo ruolo.

Per l'impiego in PHALANX, questa pistola mitragliatrice è stata
classificata MP-699.

### Dottrina Consigliata

La MP-699 è principalmente un'arma secondaria. È un salto di qualità
evidente rispetto ai pugnali da combattimento e altre armi improvvisate,
e permette ai nostri soldati una risposta efficiente anche a distanze
ravvicinate, nel caso l'obiettivo si trovi a breve distanza, o si
abbiano finito le munizioni. La MP-699 è una buona alternativa per i
soldati meno abili con la P-12, che però è più potente. Inoltre i
caricatori sono abbastanza piccoli da non risultare ingombranti sulla
cintura di ordinanza, ed è quindi possibile portarne un numero notevole
senza che siano di impaccio.

I soldati ambidestri possono considerare l'utilizzo di due pistole
contemporaneamente, nonostante questo influisca drammaticamente sulla
precisione e quindi riduca la già scarsa gittata effettiva.

La MP-699 non deve essere considerata un'arma primaria, poiché viene
surclassata in questo ruolo da praticamente ogni altra arma nel nostro
arsenale. I suoi vantaggi sono quelli di arma di riserva -- Piccola e
leggera. Può essere utile come arma primaria solo in caso di tecnici e
di medici da campo che non possono permettersi l'ingombro di armi
voluminose.

### Addenda

Nessuna.

------------------------------------------------------------------------

### Tipo di danno

- [Normale](Danno/normale "wikilink")

### Abilità

- [Ravvicinato](Skills/ravvicinato "wikilink")

## Links

- [4.2mm MP Magazine](Equipment/Ammunition/4.2mm_MP_Magazine "wikilink")

[Category:General](Category:General "wikilink")
[Category:Weapons](Category:Weapons "wikilink")