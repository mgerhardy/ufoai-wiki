## Technická specifikace: Automatická pistole MP-699

**STUPEŇ UTAJENÍ ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

S návratem pancíře na bitevní pole, který započal ocelovými helmami v
první světové válce a protistřepinovými vestami ve Vietnamu, pistolím
nastaly stále těžší a těžší časy. Díky jejich značně nízké úsťové
rychlosti ve srovnání s dlouhohlavňovými a nebo plně automatickými
zbraněmi mají stupňující se problémy s probitím nových dokonalejších
pozemských zbrojí, tím spíše s pokročilými cizáckými materiály. Myšlenka
použití pistolí pro vojenské účely se v jednom bodě 21. století dostala
pod těžkou palbu a byla zachráněna pouze díky příchodu
super-vysokorychlostního střelného prachu.

Hlavní zápor super-vysokorychlostního střelného prachu je to, že nemůže
být použit v plně automatických zbraních, protože dosud žádná pozemská
palná zbraň nemůže vydržet působení jeho obrovské síly dlouho bez
poškození. Britská pistole APMP ignoruje tato znepokojení užitím mnohem
obyčejnějšího bezdýmného střelného prachu a dále použitím délky hlavně
srovnatelné se samopalem k docílení vyšších rychlostí a větší pohybové
síly. Je to opravdu automatická pistole, plně automatická a schopná
vypálit 600 ran za minutu z překvapivě tenkého třicetiranného
odnímatelného schránkového zásobníku. Má tři režimy střelby:
poloautomatický, třírannou dávku a plně automatický.

APMP používá speciálně vyvinuté náboje ráže 4,2x24mm, které projdou
kevlarem, jako by tam ani nebyl. V lidském těle se tyto drobné střely
převracejí jako blázen a vytvářejí velké zraňující dutiny. Ačkoliv mají
problémy s proniknutím moderního tělového pancíře, toto je vynahrazeno
schopností pistole APMP pokrýt cíl opakovanými zásahy z jejího
velkokapacitního zásobníku všechno v balení pistolové velikosti.
Naneštěstí APMP může být trochu neohrabaná vzhledem ke své velikosti.
Přesnost během střelby dávkou je snížena.

Kdykoli potřebujeme automatickou zbraň ne větší, než naše vlastní
pistole P-12, toto je zbraň, která vyplňuje mezeru.

Pro použití v jednotce PHALANX bylo zvoleno označení pro tuto
automatickou pistoli MP-699.

### Taktická doporučení

MP-699 je primárně záložní zbraň. Je to velký pokrok od bojového nože
jako zbraně posledního východiska a umožňuje vojákům odpovídat na nové
hrozby boje zblízka pokud jejich hlavní zbraň neposkytuje požadovaný
účinek v daném dostřelu nebo je bez nábojů. Je to dobrá alternativa pro
vojáky, kteří mají potíže se zasažením čehokoliv z pistole P-12, nicméně
MP-699 je méně výkonná ve srovnání s P-12. Její zásobníky jsou objemné
natolik, že zabraňují jejich zavěšení na vojákově opasku a mnohem méně
jich může být pohodlně neseno.

Všestranní vojáci mohou zvážit použití dvou pistolí ve stejném čase,
ačkoliv to negativně ovlivní přesnost a sníží to vojákův vždy minimální
efektivní dostřel.

Jedna MP-699 by měla být pouze zřídka zamýšlena jako hlavní zbraň,
poněvadž v této roli ji převyšuje téměř každá ostatní zbraň v našem
arzenálu. Jejími výhodami jsou výhody pobočních zbraní -- malé rozměry a
nízká hmotnost. Stále ale může nalézt uplatnění jako primární zbraň pro
polní zdravotníky a techniky, kteří nemají místo pro větší zbraně.

### Dodatky

Žádné

------------------------------------------------------------------------

### Typ zranění

- [normální](Damage/normal "wikilink")

### Odbornost

- [zblízka](Skills/close "wikilink")

## Odkazy

- [Zásobník automatické
  pistole](Vybavení/Záložní_zbraně/Zásobník_automatické_pistole "wikilink")

[Category:General](Category:General "wikilink")
[Category:Weapons](Category:Weapons "wikilink")