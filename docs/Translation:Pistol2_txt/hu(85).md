## Technikai specifikáció: MP-699 kisgéppisztoly

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

Mióta a gyalogsági páncélok visszatértek a csataterekre, kezdve az I.
világháború acélsisakjaival és a vietnami háború repeszbiztos
mellényeivel, a pisztolyoknak egyre nehezebb tartani a lépést. Mivel a
hosszabb csövű és/vagy teljesen automata fegyvereknél kisebb a torkolati
energiájuk, a bajok csak fokozódtak, az új, egyre magasabb színvonalú
személyi páncélokkal -- nem is beszélve az idegenek kompozit anyagairól.
Maga a pisztoly katonai használatának elve erősen kérdéses lett a XXI.
században, és csak a nagyenergiájú puskapor eljövetele mentette meg.

A nagyenergiájú puskapor jelentős hátránya, hogy nem használható
teljesen automata fegyverekkel, hiszen a világ egyetlen
fegyvermechanikája sem bírja sokáig károsodás nélkül az ezzel járó
fokozott igénybevételt. A brit APMP pisztolynál nem kell emiatt aggódni,
a nagyobb csőtorkolati sebességet és kinetikus erőt úgy éri el, hogy
több hagyományos puskaport használ és majdnem géppisztolyhoz méltó
hosszúságú a csöve. Valódi kisgéppisztoly: teljesen automata működésű,
600 lövést adhat le percenként a meglepően vékony, 30 lőszert
tartalmazó, kivehető szekrénytárból adagolva. Három tüzelési módja van:
félautomata, hármas sorozat és sorozatlövés.

Az APMP külön erre a célra kifejlesztett 4.2x24 mm űrméretű lőszert
használ, ami úgy megy át a kevláron, mintha ott sem lenne. Az emberi
testbe hatolva ez a kicsi töltény őrülten pörög, óriási sebeket ejt.
Némileg gondban van, ha modern testpáncélokon kell áthatolni, de ezt
ellensúlyozza, hogy az APMP sorozatokat ad le a célpontra nagy tárból,
mindezt pisztoly méretben. Sajnos az APMP, mérete miatt, kicsit nehezen
kezelhető. Ennek a hármas lövés és a hosszú sorozatok pontossága látja
kárát.

Ha automata fegyverre van szükség, ami nem nagyobb mint a P-12-esünk, ez
fegyver megfelel a célnak.

A PHALANX számára ezt a kisgéppisztolyt MP-699 néven vettük jegyzékbe.

### Alkalmazási javaslat

Az MP-699 elsősorban tartalék fegyver. Szükséghelyzetben jelentős
előrelépés a harci késhez képest, segítségével közeli fenyegetéseket
kezelhet a katona, ha az elsődleges fegyvere ilyen távra hatástalan vagy
kifogyott belőle a lőszer. Jó választás lehet azoknak a katonáknak, akik
nehezen találnak el bármit is a P-12-vel, viszont az MP-699 gyengébb a
P-12-hez mérve. Továbbá a tárak elég hosszúak, kizárt, hogy övzsebekbe
férjenek, sokkal kevesebbet is vihet kényelmesen magával a katona.

Mindkét kezükkel ügyes katonák akár két kisgéppisztolyt is foghatnak
egyszerre, bár ez rossz hatással van a pontosságra, így tovább csökkenti
az amúgy is kicsi hatásos lőtávot.

Egyetlen MP-699 aligha jó választás elsődleges fegyvernek, hiszen ebben
a szerepben majdnem minden más túlteljesíti arzenálunkban. Előnyei
oldalfegyverként előnyök -- kis méretű és könnyű. Elsődleges fegyverként
harctéri orvosok vagy technikusok mégis hasznát vehetik, mivel náluk
nincs elég hely nagyobb fegyvereknek.

### Megjegyzés

Nincs.

------------------------------------------------------------------------

### Damage Type

- [normal](Damage/normal "wikilink")

### Skill

- [close](Skills/close "wikilink")

## Links

- [4.2mm MP Magazine](Equipment/Ammunition/4.2mm_MP_Magazine "wikilink")

[Category:General](Category:General "wikilink")
[Category:Weapons](Category:Weapons "wikilink")