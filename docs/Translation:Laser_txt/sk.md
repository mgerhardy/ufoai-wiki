# Záznam v UFOpédii

## Žiadosť

**PRE:** Veliteľ základne, PHALANX, Veliteľstvo Atlantických Operácií

**OD:** Kdr. Paul Navarre, V&V: Inžinierska divízia, PHALANX,
Veliteľstvo Atlantických Operácií

**DÁTUM:** %02i %s %i

**PREDMET:** Žiadosť: Obsluha laseru so spojitou vlnou

Nami získané výskumné súbory z OSN odkryli mnoho cenných informácií o
vývoji zbrane vykonávanom na Zemi od začiatku tohto storočia. Jedna z
najzaujímavejších tém bola výroba ZUE (Zbrane s usmernenou energiou),
teda zbraní, ktoré prenášajú energiu k cieľu iným spôsobom, ako
projektilom. Náš záujem sa sústreďuje hlavne na súbory k laserom so
spojitou vlnou.

Mnoho krajín a spoločností sa v minulosti pokúšalo vytvoriť lasery ako
zbrane, ale nikto nikdy nebol schopný vytvoriť laser príručnej veľkosti
so silou porovnateľnou s bežnými strelnými zbraňami. Teraz ale máme
prístup k tomuto kombinovanému výskumu ako aj k celým knižniciam
naplneným najvyspelejšou technológiou na Zemi. Verím, že nielenže môžeme
vyrobiť efektívnu príručnú laserovú zbraň, ale že ju môžeme vyrobiť v
rozmeroch, ktoré boli predtým pri ZUE nemožné.

Veliteľ, mali by sme sa do tohoto výskumu pustiť čo najskôr. Obohatenie
našeho arzenálu sťaží obranu proti nemu a naše skúsenosti nás môžu viesť
k vyvinutiu reálnej laserovej zbrane pre lietadlá, ktorá by bola
efektívnejšia pri zameriavaní UFO vo vysokej rýchlosti ako bežné strelné
zbrane.

Podľa môjho názoru ideme v PHALANX uskutočniť nemožné a môžeme sa do
toho pustiť ihneď, ako odobríte túto žiadosť.

--Kdr. Navarre

## Výsledok

**PRE:** Veliteľ základne, PHALANX, Veliteľstvo Atlantických Operácií

**OD:** Kdr. Paul Navarre, V&V: Inžinierska divízia, PHALANX,
Veliteľstvo Atlantických Operácií

**DÁTUM:** %02i %s %i

**PREDMET:** Od: Obsluha laseru so spojitou vlnou

Veliteľ, s veľkou radosťou Vám oznamujem, že náš projekt bol úspešný.
Pripojil som obrázky prototypu našej laserovej zbrane, ktorá dokáže
vyrobiť spojitú vlnu pri príručnej veľkosti.

Praktickým riešením nebolo neúčinné zväčšovanie batérie, ale práve
naopak, použitie radikálnych miniaturizačných technológií pre zmenšenie
a zľahčenie súčasných chemicky poháňaných komponentov laseru. Chemické
lasery boli používané už dlhý čas a boli súčasťou experimentálnych
zbrojných programov už na konci 20. storočia, ale vždy sa u nich
vyskytovalo mnoho problémov. Jediný typ chemického laseru so skutočným
vojenským potenciálom bol príliš veľký a neskladný pre výzbroj vojakov
do boja. Doteraz sa ich vojenské využitie limitovalo na montáž do
tankových diel alebo lodných protiraketových batérií.

Teraz sme ale v PHALANX skonštruovali miniatúrne konvenčné laserové
delo. Napriek jeho malým rozmerom je plne schopné zniesť reakciu
deutéria a fluóru a niesť vyprodukovaný toxický odpad bez rizika
kontaminácie. V nasledujúcom Vám v skratke popíšem jeho vnútorné
fungovanie.

Vo vnútri spaľovacej komory sa spaľuje etylén vo fluoride dusičitom.
Táto reakcia vytvára excitované radikály fluóru, ktoré sú potom uvedené
do styku s plynnou zmesou hélia a deutéria. Deutérium reaguje s fluórom
a produkuje excitované molekuly fluoridu deutéria. Tieto prejdú
stimulovanou emisiou v optickom rezonátore zbrane, ktorý vytvára lúč.
Séria inteligentých šošoviek potom zaostrí a nasmeruje lúč do miesta,
kam strelec mieri, pričom dokonca koriguje malé pohyby strelca alebo
jeho cieľa. Odpadový plyn deutéria sa preženie cez náš zvlášť navrhnutý
vysokotlakový filtračný systém, ktorý zachytí všetky toxické alebo
rádioaktívne molekuly a vypustí teraz už neškodnú paru späť do
atmosféry.

Filter sa musí meniť po každej misii, ale vytvorili sme systém, ktorým
sa toto dá vykonať ľahko a bezbolestne. Pokiaľ je filter nejakým
spôsobom poškodený počas pravádzky, zbraň okamžite prestane fungovať,
aby sa zabránilo kontaminácii.

Laser operuje v stredných vlnových dĺžkach infračerveného spektra, takže
vytvorený lúč nie je viditeľný nikým okrem ľudí s IČ okuliarmi.

Prototyp, ktorý sme skonštruovali, žiaľ nie je vhodný pre výrobu
plnohodnotnej pechotnej zbrane, keďže pre ľudské použitie je potrebné
vykonať ešte určité zladenie a nastavenie, avšak inovácie, ktoré sme
dosiahli, môžu byť aplikované na vozidlové zbrane - možno aj ako letecká
výzbroj. Poslal som Vám niekoľko nových žiadostí ku základným nápadom,
ktoré sme rozkreslili.

Veliteľ, dajte mi vedieť, či chcete, aby sme na nich začali pracovať.

--Kdr. Navarre

## Linky

- [Poškodenie/laser](Poškodenie/laser "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` None`

[Category:Všeobecné](Category:Všeobecné "wikilink")
[Category:Výskum](Category:Výskum "wikilink")