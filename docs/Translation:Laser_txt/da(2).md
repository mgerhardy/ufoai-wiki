# UFOpædiartikel

## Forslag

**TIL:** Øverstbefalende, FALANKS, Hovedkvarteret

**FRA:** Kommandør Paul Navarre, F&U: Ingeniørafdelingen, FALANKS,
Hovedkvarteret

**DATO:** %02i %s %i

**EMNE:** Forslag: Udvidet bølgelaserteknologi

Vores indsamlede FN-forskningsfiler har givet en masse værdifuld
information vedrørende våbenudvikling på jorden siden begyndelsen af
dette århundrede. Et af de mest interessante emner har været produktion
af DEV (Dirigerede energivåben), våben som overfører energi til et mål
ved brug af andet end et projektil. Vi er især interesseret i filerne
omkring udvidet bølgelaserteknologi.

En del lande og firmaer har forsøgt at opfinde laservåben igennem årene,
men ingen har været i stand til at bygge en laser som kan bæres af en
person og som har en styrke, der kan konkurrere med gængse våben. Nu har
vi fået adgang til den samlede forskning indenfor dette område, såvel
som hele biblioteker med den fremmeste teknologi på jorden. Jeg er
overbevidst om, at vi ikke kun kan bygge et effektivt bærbart
laservåben, men at vi også kan gøre det mindre end man tidligere har set
en DEV være.

Kommandør vi bør forfølge denne forskningsretning så hurtigt som muligt.
Variation i vores arsenal vil gøre vores styrker langt sværere at
forsvare sig imod, og vores indsamlede viden kan føre os i retning af
udvikling af luftvåbenlasere som med større nøjagtighed end gængse våben
kan ramme hurtige ufoer.

Som jeg ser det, kan vi her hos FALANKS gøre det umulige, og vi kan gøre
det, så snart du har godkendt dette forslag.

\- Kommandør Navarre

## Resultat

**TIL:** Øverstbefalende, FALANKS, Hovedkvarteret

**FRA:** Kommandør Paul Navarre, F&U: Ingeniørafdelingen, FALANKS,
Hovedkvarteret

**DATO:** %02i %s %i

**EMNE:** Resultat: Udvidet bølgelaserteknologi

Øverstbefalende, jeg er særdeles glad for at kunne rapportere at vores
projekt har været succesfuldt. Jeg har inkluderet billeder af vores
laservåbenprototype, som har opnået bølgeenergi i en bærbar version.

Den praktiske løsning gik ikke ud på at bygge stadig større batterier,
men snarere i at anvende radikale miniatureteknologier til at gøre
eksisterende kemisk funderede laserkomponenter lettere og mindre.
Kemiske lasere har været i anvendelse i meget lang tid, og har været en
del af eksperimentelle våbenprogrammer siden det sene 20. århundrede,
men de har altid haft mange problemer. De eneste kemiske lasere med
brugbar militært potentiale har været for store og besværlige for en
infanterist i kamp. Indtil nu har deres muligheder været begrænset til
laserkanoner på kampvogne eller antimissilbatterier på skibe.

Nu har vi dog her hos FALANKS bygget en konventionel laserkanon i
miniatureudgave. På trods af sin lille størrelse er den fuldt ud i stand
til at håndtere deuterium-fluoride-reaktionen og tilbageholde det
giftige biprodukt uden fare for forurening. Lad mig give dig en kort
beskrivelse af hvordan den fungerer.

Inde i forbrændingskammeret brændes ætyl i kvælstof trifluoride. Denne
reaktion producerer opflammede fluorine radikaler, som så bringes i
kontakt med en blanding af helium og deuterium gas. Deuteriumet reagerer
med fluorinen, og producerer opflammede molekyler af deuterium-fluoride.
Disse undergår stimulerede udladninger i våbenets optiske udlader
hvilket skaber en stråle. En række intelligente linser fokuserer
herefter strålen og sender den mod skyttens mål og korrigerer endda for
små bevægelser fra skytten eller målets side. Affaldsgassen fra
deuteriumet sendes igennem vores specialdesignede filtreringssystem der
er under højt tryk. Her fanges alle giftige og radioaktive molekyler før
systemet sender den resterende harmløse damp ud i atmosfæren.

Filteret skal skiftes efter hver mission, men vi har designet et system
som gør det nemt og problemfrit. Hvis filteret af en eller anden grund
bliver skadet under missionen, bliver våbnet øjeblikkeligt
ufunktionsdygtigt for at forhindre en eventuel forurening.

Laseren fungerer i midten af de infrarøde bølgelængder, så den viser
ingen synlig stråle for andre end dem med infrarøde briller.

Prototypen vi har bygget er endnu ikke klar til fuld produktion som et
infanterivåben, da yderligere raffinering og afbalancering kræves hvis
mennesker skal anvende den, men de fremskridt vi har gjort kan også
anvendes på køretøjer - måske endda på fly. Jeg har vedlagt flere nye
forslag i din indbakke til yderligere undersøgelser af de ideer, vi her
har skitseret.

Lad mig høre hvornår du ønsker, at vi skal begynde arbejdet på dem.

\- Kommandør Navarre