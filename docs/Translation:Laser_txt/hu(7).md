# UFOpédia bejegyzés

## Kutatási terv

**Címzett:** PHALANX bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Kutatási terv: Folytonos Üzemű Lézer

Az összegyűjtött ENSZ kutatási iratokban rengeteg értékes információt
találtunk a század kezdete óta folyó földi fegyverfejlesztésről. Az
egyik legérdekesebb téma az IEF-ek gyártása (Irányított
Energia-Fegyverek); fegyverek, melyek nem lövedék segítségével adnak le
energiát a célpontnak. Leginkább a Folytonos Üzemű Lézerekről szóló
fájlok érdekelnek bennünket.

Sok ország és cég kísérelte meg a lézerfegyverek készítését, de senkinek
sem sikerült egy olyan lézert létrehoznia, amely ember által hordozható
és elég energiát adjon le hogy a közönséges lőfegyverekkel is versenybe
szálljon. Most, azonban hozzáférést kaptunk az összes effajta kutatási
adathoz, és egyúttal egész könyvtárakhoz is, amelyek a legmagasabb
szintű földi technológiával vannak feltöltve. Úgy hiszem, hogy nem csak
hogy egy hatékony emberre szabott lézerfegyver létrehozására vagyunk
képesek, hanem hogy olyan méretekben valósítjuk ezt meg, amely
mindezidáig ismeretlen volt egy IEF esetén.

Parancsnok úr, javaslom hogy mihamarabb vágjunk bele ebbe a kutatásba.
Az arzenálunk variálása megnehezíti az ellene való védekezést, és a
tapasztalataink egy használható repülőgéplézer kifejlesztéséhez is
elvezethetnek minket, amelyek hatékonyabban támadhatnak nagy-sebességű
UFO-kat mint a hagyományos lőfegyverek.

Ha engem kérdez, mi itt a PHALANX-nál a lehetetlent fogjuk véghezvinni,
és hozzá is látunk amint megkapjuk az engedélyét.

--Navarre alezr.

## Eredmény

**Címzett:** PHALANX bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Re: Folytonos Üzemű Lézer

Parancsnok úr, rendkívül elégedetten jelentem, hogy a projekt sikeresen
lezárult. A levélhez képeket mellékeltem a lézerfegyver
prototípusunkról, amellyel elérhető a folytonos lézerműködés egy ember
által hordozható méretben.

Nem az eddigi hiábavaló próbálkozásokat kellett folytatni egy nagyobb
akkumulátor létrehozására, hanem radikális miniatürizálási
technológiákat kellett alkalmazni, hogy lecsökkentsük mind súlyban mind
méretben a már létező kémiai lézer alkatrészeket. Már nagyon rég óta
használnak kémiai lézereket, és már a 20. század vége óta szerepelnek
kísérleti fegyverprogramokban, de mindig is számos problémától
szenvedtek. Az egyetlen kémiai lézer, amely valódi katonai lehetőséget
rejtett magában, túl nagy és túl nehéz volt egy lövésznek a harctéren
való használathoz. Mindeddig a harci alkalmazásuk a tankra szerelt
lézerágyukra és az anyahajóra telepített rakéta elhárító védelmekre volt
korlátozva.

Most, azonban, itt a PHALANX-nál sikerült megépítenünk egy hagyományos
lézerágyút miniatűr méretezésben. Kicsiny mérete ellenére teljes
mértékben képes kezelni a deutérium-fluorid reakciót és magában
eltárolni a mérgező melléktermékeket a környezet beszennyezésének
veszélye nélkül. Engedje meg hogy röviden ismertessem mi történik a
szerkezet belsejében.

Az égéstérben nitrogén-trifluoriddal égetünk el etilént. Ez a reakció
gerjesztett szabad fluorid-gyököket eredményez, amelyek hélium és
deutériumgáz keverékével kerülnek kapcsolatba. A deutérium a fluoriddal
lép reakcióba, így gerjesztett állapotú deutérium-fluorid keletkezik. A
fegyver optikai rezonátorában a kényszerített emisszió hozza létre a
sugarat. Egy sor intelligens lencse a lövész célzási irányába fókuszálja
és irányítja a nyalábot, és még a lövész apróbb bemozdulásait is képes
korrigálni. A melléktermékként hátramaradt deutériumgáz az egyedileg
készített nagynyomású szűrőrendszerünkbe kerül, amely minden mérgező
vagy radioaktív molekulát felfog mielőtt a maradék veszélytelen gázt
visszaengedi a légkörbe.

A szűrőt minden küldetés után le kell cserélni, ami végett kidolgoztunk
egy rendszert a folyamat gyorssá és kényelmessé tételére. Ha a
szűrőrendszer bevetés közben valahogy meghibásodna, a fegyver egyből
leáll a szennyezés elkerülése végett.

A lézer közepes infravörös hullámhosszon működik, tehát csak azok
számára látható a sugárnyaláb, akik infravörös szemüveget hordanak.

Az általunk megépített prototípus még nem áll készen a sorozatgyártásra
mint lőfegyver, mivel még finomításra és optimalizálásra van szükség az
könnyebb használhatóság érdekében, azonban az általunk elért újítások
járművekre szerelt fegyverek esetén is alkalmazhatóak lesznek - talán
még légi járművek ágyúihoz is. Számos új javaslatot küldtem az Ön gépére
az alapvető ötleteinkről.

Parancsnok úr, kérem, tudassa velem mikor óhajtja hogy hozzákezdjünk a
munkához.

--Navarre alezr.

## Links

- [Damage/laser](Damage/laser "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` None`

*`Opens:`*
` `[`Laser Pistol`](Equipment/Secondary_Weapons/Laser_Pistol "wikilink")
` `[`Laser Rifle`](Equipment/Primary_Weapons/Laser_Rifle "wikilink")
` `[`Heavy Laser`](Equipment/Primary_Weapons/Heavy_Laser "wikilink")
` `[`D-F Cartridge`](Equipment/Ammunition/D-F_Cartridge "wikilink")
` `[`UVLG`](Equipment/UGV_Weapons/UVLG "wikilink")
` `[`Aerial Laser Cannon`](Aircraft_Equipment/Weapons/Aerial_Laser_Cannon "wikilink")
` `[`Base-Defence Laser Turret`](Base_Facilities/Base-Defence_Laser_Turret "wikilink")

[Category:General](Category:General "wikilink")
[Category:Research](Category:Research "wikilink")