# Запис із НЛО-довідника

## Пропозиція

ООН передала нам зібрані дослідницькі дані, де було безліч цінної
інформації про розробку зброї, над якою працювали вчені усієї планети з
початку сторіччя. Одна з найцікавіших тем — застосування енергетичної
зброї прямого впливу (ЕЗПВ), зброї, яка передає енергію до цілі без
використання снаряду. Нас особливо зацікавили дані про лазери з режимом
неперервної дії.

Впродовж тривалого часу безліч країн та корпорацій намагались створити
лазер, придатний для військового застосування, але розробити
персональний лазер із вихідною потужністю, співставною зі стрілецькою
зброєю не вдалось нікому. Однак, тепер ми отримали доступ до усіх
комплексних досліджень, а також до цілих бібліотек, заповнених
інформацією про передові технології Землі. Я впевнений, що ми зможемо не
тільки створити ефективний портативний лазер, але й суттєво зменшити
його розміри в порівнянні з попередніми прототипами ЕЗПВ.

Командувачу, ми повинні розпочати це дослідження якнайшвидше.
Різноманітність нашого арсеналу допоможе нашим підрозділам ефективніше
протистояти супротивнику, а отриманий досвід допоможе створити діючі
прототипи авіаційних лазерів, які будуть більш ефективними проти
високошвидкісних НЛО, ніж вогнепальна зброя.

Наскільки я розумію, ми намагатимемось зробити неможливе, і тому готові
приступити за першими вашим наказом.

--кмд. Наварре

## Результат

Командуваче, я надзвичайно радий доповісти, що наш проект ЕЗПВ успішно
завершений. Додаю до листа зображення та схеми прототипу лазерної зброї
з режимом неперервної дії у портативному корпусі.

Остаточне рішення проблеми полягало не у безнадійних спробах збільшення
ємності акумуляторної батареї, а у використанні радикальних технологій
мініатюризації для зменшення маси та розмірів існуючих хімічних
елементів живлення. Хімічні лазери використовувались уже досить давно,
будучи частиною експериментальних військових програм озброєння,
починаючи з кінця ХХ століття, але їх застосування завжди стикалось з
масою проблем. Моделі хімічних лазерів з реальними військовими
перспективами були надто важкими та громіздкими для використання в бою
піхотою. Досі ними оснащували або танкові шасі, або їх розміщували на
палубах кораблів. Бойове використання обмежувалось переважно
протиракетним захистом.

Однак, тепер ми в PHALANX створили компактну лазерну зброю. Всупереч
малому розміру, вона повністю здатна опанувати фтор-дейтерієву реакцію
та втримувати її токсичні продукти розпаду без небезпеки ураження
особового складу. Дозвольте надати вам короткий опис її принципу дії.

Всередині камери згоряння етилен окислюється в полум’ї трифториду азоту.
В ході цієї реакції виділяються вільні радикали фтору, які потім
вступають у контакт із газоподібною сумішшю гелію та дейтерію. Дейтерій
вступає в реакцію з фтором, що призводить до виникнення енергетично
збуджених молекул фториду дейтерію. У оптичному резонаторі вони
піддаються примусовій еміссії, генеруючи лазерний промінь. Система
інтелектуальних лінз фокусує і направляє промінь у точку прицілювання, а
також вносить корекцію, враховуючи незначні переміщення стрільця та
цілі. Надлишки газоподібного дейтерію направляються через сконструйовану
нами систему фільтрів високого тиску, які затримують усі токсичні та
радіоактивні молекули перед викиданням відпрацьованих газів в атмосферу.

Фільтр вимагає заміни після кожної бойової операції, але розроблена нами
схема робить цей процес простим і безболісним. Якщо система фільтрів
буде якимось чином пошкоджена під час операції, зброя негайно
заблокується, щоб уникнути ураження бійця і оточуючих.

Лазер працює у середньому інфрачервоному діапазоні й генерує невидимий
оком промінь, який, однак, можна побачити в інфрачервоних окулярах.

На жаль, створений нами прототип поки ще не готовий до широкомасштабного
виробництва та використання піхотою, оскільки ще необхідно провести
оптимізацію та балансування для використовування його людиною, але наші
інноваційні розробки можуть бути застосовані у збройних системах бойових
машин, і можливо, навіть у авіаційному озброєнні. Я надіслав вам на
поштову скриньку кілька нових концепцій з принциповими ідеями,
запропонованими нашим відділом.

Повідомте мене, командувачу, коли вважатимете за потрібне, щоб ми
розпочали роботу над цим.

--кмд. Наварре

## Посилання

- [лазер](Ураження/лазер "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` None`

*`Opens:`*
` `[`Laser Pistol`](Equipment/Secondary_Weapons/Laser_Pistol "wikilink")
` `[`Laser Rifle`](Equipment/Primary_Weapons/Laser_Rifle "wikilink")
` `[`Heavy Laser`](Equipment/Primary_Weapons/Heavy_Laser "wikilink")
` `[`D-F Cartridge`](Equipment/Primary_Weapons/D-F_Cartridge "wikilink")
` `[`UVLG`](Equipment/UGV_Weapons/UVLG "wikilink")
` `[`Aerial Laser Cannon`](Aircraft_Equipment/Weapons/Aerial_Laser_Cannon "wikilink")
` `[`Base-Defence Laser Turret`](Base_Facilities/Base-Defence_Laser_Turret "wikilink")

[Category:General](Category:General "wikilink")
[Category:Weapons](Category:Weapons "wikilink")