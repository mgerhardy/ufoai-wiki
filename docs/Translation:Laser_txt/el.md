# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Χρήση Laser Συνεχούς Κύματος

Τα ερευνητικά αρχεία του ΟΗΕ που συλλέξαμε περιέχουν πολύτιμες
πληροφορίες σχετικά με την ανάπτυξη της οπλικής τεχνολογίας που
επετεύχθηκε στη Γη από την αρχή του αιώνα. Ένα από τα πιο ενδιαφέροντα
πεδία ήταν η ανάπτυξη των ΟΚΕ (ή αλλιώς Όπλων Κατευθυνόμενης Ενέργειας),
όπλα τα οποία επιφέρουν ζημιά σε στόχους χωρίς τη χρήση βλημάτων. Αυτό
που μας κίνησε ιδιαίτερα το ενδιαφέρον ήταν τα αρχεία πάνω στη Χρήση
Laser Συνεχούς Κύματος.

Πολλές χώρες και εταιρίες προσπαθήσαν στο παρελθόν να αναπτύξουν laser
αρκετά δυνατά ώστε να χρησιμεύουν σαν όπλα, όμως κανείς δεν κατάφερε να
δημιουργήσει ένα φορητό laser που να έχει ισχύ συγκρίσιμη με τα
συμβατικά όπλα. Τώρα πια, όμως, αποκτήσαμε πρόσβαση στο σύνολο της
έρευνας που είχε γίνει, καθώς και σε ολόκληρες βιβλιοθήκες γεμάτες με
την πιο εξελιγμένη τεχνολογία που αναπτύχθηκε στη Γη. Η πεποίθησή μου
είναι ότι μπορούμε όχι μόνο να αναπτύξουμε ένα αποτελεσματικό όπλο laser
για τους στρατιωτες μας, αλλά και να το κάνουμε σε μέχρι τώρα ασύλληπτα
μικρό μέγεθος για ΟΚΕ.

Διοικητά, θα πρέπει να αφωσιοθούμε στο συγκεκριμένο τομέα έρευνας το
συντομότερο δυνατόν. Ο εμπλουτισμός του οπλοστασίου μας θα το κάνει πολύ
πιο δύσκολο για τους εξωγήινους να αμυνθούν, ενώ η εμπειρία που θα
αποκτήσουμε πιθανόν να μας βοηθήσει στην ανάπτυξη κανονιών laser για τα
αεροσκάφη μας που θα μπορούν να στοχεύουν τα γρήγορα UFO πιο
αποτελεσματικά από τα συμβατικά όπλα.

Πεποίθησή μου είναι ότι εμείς στην PHALANX θα επιτύχουμε το αδύνατο.
Χρειάζόμαστε μόνο τη δική σας έγκριση σε αυτή μας την πρόταση.

--Paul Navarre, Διευθυντής

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Aτλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Χρήση Laser Συνεχούς Κύματος

κ. Διοικητά,

Είμαι στην ευχάριστη θέση να σας αναφέρω ότι οι προσπάθειές μας
στέφθηκαν με επιτυχία! Έχω συμπεριλάβει φωτογραφίες του πρωτότυπου όπλου
laser, το οποίο αποδίδει ακτίνα συνεχούς κύματος ενώ είναι εύκολα φορητό
από ένα άτομο.

Το κρίσιμο στοιχείο για την ανάπτυξη της τεχνολογίας δεν ήταν η μάταιη
προσπάθεια να φτιάξουμε μεγαλύτερες μπαταρίες, αλλά η χρήση
ριζοσπαστικών τεχνικών σμίκρυνσης για τη μείωση του βάρους και της
κλίμακας των χημικών laser που ήδη υπάρχουν. Η τεχνολογία των χημικών
laser υπάρχει εδώ και

πολλά χρόνια και έχει χρησιμοποιηθεί σε πειραματικά οπλικά συστήματα από
τα τέλη του 20ου αιώνα, πάντα όμως υπήρχαν προβλήματα. Ένα laser με
αρκετή ισχύ ώστε να μπορεί να χρησιμοποιηθεί για στρατιωτικούς σκοπούς
θα ήταν υπερβολικά βαρύ και ογκώδες για να το κουβαλάει ένας στρατιώτης
στο πεδίο της μάχης. Μέχρι τώρα, οι μόνες στρατιωτικές τους εφαρμογές
ήταν ως πυροβόλα σε τεθωρακισμένα και ως συστήματα αντιπυραυλικής άμυνας
σε πλοία.

Αυτό που καταφέραμε στην PHALANX είναι να κατασκευάσουμε μια μικρογραφία
ενός τυπικού κανονιού laser. Παρά το μικρό του μέγεθος, είναι απόλυτα
ικανό να ελέγχει τη χημική αντίδραση δευτερίου-φθωρίου και να περιορίζει
τα τοξικά παράγωγα χωρίς κανένα κίνδυνο μόλυνσης. Επιτρέψτε μου να δώσω
μια σύντομη περιγραφή της εσωτερικής λειτουργίας.

Στο εσωτερικό του θαλάμου ανάφλεξης γίνεται η καύση αιθυλενίου μέσα σε
τριφθωριούχο άζωτο. Η αντίδραση αυτή παράγει φθωριούχες ρίζες, οι οποίες
στη συνέχεια έρχονται σε επαφή με ένα μίγμα αερίων δευτέριου και ήλιου.
Το δευτέριο αντιδρά με τις φθωριούχες ρίζες και προκύπτουν υψηλής
ενέργειας μόρια φθωριούχου δευτέριου. Τα μόρια αυτά υπόκεινται σε
εκπομπή μέσω διέργερσης μέσα στον οπτικό ταλαντωτή του όπλου,
δημιουργόντας έτσι την ακτίνα. Στη συνέχεια μια σειρά από έξυπνους
φακούς συγκεντρώνει και κατευθύνει την ακτίνα στο σημείο που σημαδέυει ο
χρήστης, ενώ ταυτόχρονα αντισταθμίζονται τυχόν μικροκινήσεις του χρήστη
ή του στόχου. Τα καυσαέρια δευτερίου που προκύπτουν διοχετεύονται σε ένα
φίλτρο υψηλής πίεσης που σχεδιάσαμε, το οποίο κατακρατεί όλα τα τοξικά ή
ριαδενεργά μόρια και διοχετεύει τα εναπομείναντα ασφαλή αέρια πίσω στην
ατμόσφαιρα.

Το φίλτρο πρέπει να αντικαθίσταται έπειτα από κάθε αποστολή, όμως
σχεδιάσαμε το σύστημα ώστε η αντικατάσταση να είναι εύκολη και ανώδυνη.
Σε περίπτωση που το φίλτρο πάθει οποιαδήποτε ζημιά κατά τη διάρκεια μιας
επιχείρησης διακόπτεται άμεσα η λειτουργία του όπλου προκειμένου να
αποφευχθεί πιθανή μόλυνση.

Επειδή το laser λειτουργεί στα μέσα υπέρυθρα μήκη κύματος, η ακτίνα που
προκύπτει γίνεται ορατή μόνο με τη χρήση υπέρυθρων φακών.

Δυστυχώς, το πρωτότυπο που κατασκευάσαμε δεν είναι ακόμα κατάλληλο για
μαζική παραγωγή ως όπλο στρατιωτών καθώς χρειάζονται επιπλέον ρυθμίσεις
και βελτιώσεις. Παρόλα αυτά, οι καινοτομίες που επιτύχαμε μπορούν επίσης
να εφαρμοστούν σε οπλικά συστήματα οχημάτων -- ίσως ακόμα και σε
πυροβόλα αεροσκαφών. Σας έχω υποβάλει στα εισερχόμενα ορισμένες νέες
προτάσεις με στόχο τις ιδέες που αναφέραμε.

Παρακαλώ ενημερώστε με κ. Διοικητά όταν θέλετε να ξεκινήσουμε την
περαιτέρω έρευνα.

--Paul Navarre, Διευθυντής

## Σύνδεσμοι

- [Κατηγορίες ζημιάς/laser](Κατηγορίες_ζημιάς/laser "wikilink")

[Category:General](Category:General "wikilink")
[Category:Research](Category:Research "wikilink")