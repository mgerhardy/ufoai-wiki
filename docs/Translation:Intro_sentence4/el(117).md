Η πρώτη επίθεση γίνεται στο Μουμπάι, στις 3 Μαρτίου του 2084. Έξι μικρά
UFO εμφανίζονται από το πουθενά, εισέρχονται με τρομακτική ταχύτητα στην
ατμόσφαιρα χωρίς να γίνουν αντιληπτά από τις εγκαταστάσεις ρανταρ του
Μουμπάι και προσγειωνονται στην πιο πυκνοκατοικημένη πόλη της Γης. Δεν
δίνουν καμία προειδοποίηση, καμία εξήγηση. Είκοσι χιλιάδες αθώοι πολίτες
και τρια τάγματα επίλεκτων στρατιωτών σφαγιάζονται μέσα σε δώδεκα ώρες,
μέχρι να καταφέρει το σύνολο των δυνάμεων της Κοινοπολιτείας να
σταματήσει την επέλαση των εξωγήινων. Τότε, όσο ξαφνικά εμφανίστηκαν, οι
εξωγήινοι αποσύρονται στα σκάφη τους και φεύγουν στο διάστημα, αφήνοντας
πίσω τους ερειπωμένους δρόμους του Μουμπάι ως ενθύμιο.