Esimene rünnak tabab Mumbaid, 2084. aasta kolmandal märtsil. Kuus
väikest UFOt ilmuvad eikusagilt ja laskuvad kriisates orbiidilt, Mumbai
taevast kaitsvatele tohututele radarisüsteemidele märkamatuks jäädes,
ning maanduvad keset planeedi kõige tihedama asustusega linna. Nad ei
vaevu ei hoiatama ega oma käitumist põhjendama. Järgnevas kaksteist
tundi kestvas veresaunas hukkub kakskümmend tuhat süütut tsiviilisikut
ja kolm pataljoni eliitsõdureid, kuni Ühenduse väed suudavad puhtalt
arvulise ülekaalu abil tulnukate edasitungi peatada. Sama äkitselt kui
nad ilmusid, taanduvad tulnukad oma sõidukite juurde ja kaovad tagasi
kosmosesse, jättes endist maha ainult kaose Mumbai tänavatel.