Az első támadás Bombayt érte, 2084. március 3-án. Hat kis UFO tűnt fel
az égen a semmiből, a Bombayt védelmező radarrendszerek számára
észrevétlenül, és leszálltak a Föld legnépesebb városában. Az idegenek
nem figyelmeztettek, nem magyarázkodtak. Húszezer ártatlan civilt és
három elit zászlóaljat mészároltak le húsz rettenetes óra alatt, mielőtt
a Nemzetközösség katonáinak sikerült megállítaniuk az előrenyomulást;
aztán amilyen hirtelen érkeztek, eltűntek a hajóikban és távoztak, csak
Bombay porig rombolt utcáit hagyva maguk után bizonyítékul.