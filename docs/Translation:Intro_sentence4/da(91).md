Det første angreb sker mod byen Mumbai den 3. marts 2084. Seks små ufoer
dukker op ud af ingenting og flyver skrigende mod jorden, uden at de
bliver opdaget af de store radarinstallationer som dækker skyerne over
Mumbai og lander i den højest befolket by på jorden. De giver ingen
advarsler, ingen forklaring. 20.000 uskyldige civile og tre bataljoner
fra elitetropperne bliver massakreret igennem tolv brutale timer inden
en stor fælles styrke får stoppet de udenjordiske raseringer. Lige så
hurtigt som de kom, lige så hurtigt trækker de deres fartøjer tilbage og
forsvinder ud i rummet igen og efterlader kun de stille gader i Mumbai
som bevis for hvad der er sket.