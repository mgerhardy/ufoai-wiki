První útok zasáhl Bombaj třetího března 2084. Z prázdnoty se zjevilo
šest malých cizáckých plavidel. S jekotem se přiřítila z oběžné dráhy
nezjištěna rozsáhlým radarovým systémem, který pokrývá vzdušný prostor
nad Bombají, a napadla nejlidnatější město na Zemi. Bez varování, bez
vysvětlení. Dvacet tisíc nevinných civilistů a tři prapory elitních
vojsk byly zmasakrovány v průběhu dvanácti strašlivých hodin, než se
vojákům Společenství podařilo cizácký postup zastavit. Poté cizáci
ustoupili do svých plavidel a stejně nečekaně jako se objevili zmizeli
zpět na oběžnou dráhu, nechávajíc za sebou pouze zpustošené ulice
Bombaje jako důkaz.