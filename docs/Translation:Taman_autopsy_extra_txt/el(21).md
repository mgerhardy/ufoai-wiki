# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Αυτοψία Εξωγήινου -- Τάμαν

Κύριε Διοικητά,

Περισυλλέξαμε από το πεδίο της μάχης τη σωρό ενός νέου εξωγήινου είδους.
Προτείνω να ξεκινήσουμε την νεκροτομή και αξιολόγησή του το συντομότερο
δυνατόν.

Με σεβασμό,

Δρ. Connor

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Αυτοψία Εξωγήινου -- Τάμαν

Κύριε Διοικητά,

Η ομάδα μου και εγώ ολοκληρώσαμε την αυτοψία του πτώματος από το 'γκρίζο
ανθρωπάκι' που περισυλλέχθηκε. Σας παραθέτω μια περίληψη των ευρημάτων
μας.

Μόλις οι στρατιώτες της Κοινοπολιτείας, μπερδεμένοι και επιφυλλακτικοί
ακόμα, πρωτοφτάσαν στο Μουμπάι, περικυκλώθηκαν από πλήθη ντόπιων
κατοίκων που ουρλιάζαν τρελαμένοι και αναζητούσαν απεγνωσμένα προστασία.
Οι περισσότεροι στρατιώτες δεν μιλούσαν τη γλώσσα των ντόπιων και
αδυνατούσαν να καταλάβουν τους έλεγαν. Όταν ρωτάγαν τι συνέβαινε, οι
πολίτες απλά φωνάζαν "ζουρΤΆ ΑουΜΆ" -- μια Ινδική φράση που σημαίνει
'κακό πνεύμα' ή 'δαίμονας'.

Μέσα στην αναταραχή της μάχης ο όρος συντομεύτηκε σε "Ταάμα" και, μέχρι
να τελειώσει η μάχη, είχε αλλάξει ακόμα περισσότερο. Όλοι είχαν
καταλήξει στη λέξη "Τάμαν" για να περιγράφουν τους γκρίζους εφιάλτες που
σφαγιάσαν τον πληθυσμό. Το όνομα χρησιμοποιείται ακόμα, όμως μπορούμε
πλέον να πούμε με σιγουριά ότι οι εξωγήινοι είναι πλάσματα από σάρκα και
αίμα, όχι από φωτιά και σκότος.

Η πρώτη, και πιθανότατα η πιο ενδιαφέρουσα, παρατήρηση είναι ότι το
πλάσμα μοιάζει σχεδόν ανθρώπινο. Έχει δύο χέρια και πόδια, έναν κορμό
και ένα κεφάλι, κινείται σε δύο πόδια, ενώ τα αισθητήρια όργανα όρασης,
ακοής και όσφρησης είναι τοποθετημένα περίπου στην ίδια περιοχή. Οι
παλάμες και τα πέλματα τους διαθέτουν τρία διακριτά δάχτυλα, ένα εκ των
οποίων (ο 'αντίχειρας') είναι αντιτακτό. Σε γενικές γραμμές το είδος
τους είναι πιο κοντό από τους ανθρώπους και διαθέτει μια λεπτή, σχεδόν
εύθραυστη σωματική διάπλαση μεγάλης η οποία παραπλανεί ως προς την
ανθεκτικότητα τους.

Τo υποκείμενο έχει ένα πολύ απλό σύνολο ζωτικών οργάνων: καρδιά,
πνεύμονες, συκώτι και λοιπά. Δεν διαθέτει κανένα από τα βοηθητικά ή
περιττά όργανα που έχουν παραμείνει στο ανθρώπινο σώμα μέσω της
εξέλιξης. Απο βιολογικής πλευράς, το πιο ενδιαφέρον κομμάτι των οργάνων
του εξωγήινου είναι το πεπτικό σύστημα: διαθέτει συνολικά τρία στομάχια
ικανά να χωνέψουν πολύ ανθεκτικές φυτικές ύλες αλλά τελείως ανίκανα να
χωνέψουν ζωική ύλη. Προφανώς οι Τάμαν, απ'όπου και να έχουν έρθει, είναι
αποκλειστικά φυτοφάγοι. Η διαπίστωση αυτή καθησύχασε ορισμένα από τα πιο
ευερέθιστα άτομα του προσωπικού μας. Τουλάχιστον είμαστε σίγουροι ότι οι
εξωγήινοι δεν μας περισυλλέγουν για το κρέας μας.

Τα μεγάλα, υπεραναπτυγμένα μάτια των Τάμαν τους επιτρέπουν να βλέπουν
στο σκοτάδι. Διαθέτουν ειδικές ίριδες που προστατεύουν τον
αμφιβληστροειδή από έντονο φως όπως είναι ο ήλιος. Αν, όμως, μια απότομη
λάμψη ισχυρού φωτός έπεφτε στα μάτια τους πρωτού προλάβει να
προσαρμοστεί η ίριδα, θα μπορούσε να τους προκαλέσει παρατεταμμένη ή
ακόμα και μόνιμη τύφλωση. Οι χειροβομβίδες κρότου-λάμψης θα είναι πολύ
αποτελεσματικές εναντίον τους.

Το γκρίζο χρώμα του δέρματός τους αποτελεί αρκετά περίεργο
χαρακτηριστικό. Αυτό προκύπτει από την έκκριση μικροσκοπικών ποσότητων
σιλικόνης, η οποία σκληραίνει πάνω από το εύκαμπτο εσωτερικό δέρμα και
παρέχει ένα είδος φυσικού θώρακα. Το γεγονός αυτό καθιστά τους Τάμαν
αρκετά ανθεκτικούς στη θερμότητα και την κινητική ενέργεια.

Από την αυτοψία και την ανάλυση εικόνων από το πεδίο της μάχης
καταλήξαμε στα ακόλουθα συμπεράσματα:

-- Οι Τάμαν είναι εκ φύσεως ανθεκτικοί ενάντια στις σφαίρες και τα
αμβλέα τράυματα, όμως όχι σε βαθμό που να καθιστά τα συγκεκριμένα όπλα
αναποτελεσματικά.

-- Το δέρμα τους διαχέει με ευκολία μικρές και μεσαίες ποσότητες
θερμότητα. Παρόλα αυτά, παρατεταμένη έκθεση τους σε φλογοβόλο ή σε
εμπρηστικό παράγοντα θα έχει τα επιθυμητά αποτελέσματα. Τα Laser τους
προκαλούν λιγότερη ζημιά από την αναμενόμενη.

-- Παρόλο που το σώμα τους είναι εύκαμπτο και ελαστικό, τα εσωτερικά
τους όργανα δεν προστατεύονται επαρκώς από ωστικές δυνάμεις. Ως
αποτέλεσμα, είναι ιδιαίτερα ευάλωτοι στα ωστικά κύματα των εκρηκτικών
πυρομαχικών.

Η ενδελεχής μελέτη των Τάμαν απέρριψε άλλες, "τραβηγμένες" θεωρίες.
Παρόλο που η εμφάνισή τους είναι παρόμοια με την ανθρώπινη, σχεδόν σε
βαθμό που να υποδεικνύει κάποια συγγένεια, πρόκειται περισσότερο για
παράλληλη εξέλιξη (δύο διαφορετικά εξελικτικά μονοπάτια που οδηγούν σε
παρόμοιο τελικό αποτέλεσμα) παρά για βιολογική συγγένεια. Οι ομοιότητες
μεταξύ του δικού μας γενετικού κώδικα και των Τάμαν είναι ελάχιστες, ενώ
η δομή της χρωματίνης στο DNA τους είναι τάξεις μεγέθους πιο πολύπλοκη
από την δική μας. Έτσι, δείχνει να αποκλέιεται η υποθετική κοινή
καταγωγή.

Η παρουσία των Τάμαν στο πεδίο της μάχης αποτελεί σημαντική απειλή,
καθώς είναι πολύ ευκίνητοι και χειρίζονται ποικιλία όπλων με μεγάλη
ακρίβεια. Εκτός από απλοί στρατιώτες, οι Τάμαν επανδρώνουν σε μεγάλο
ποσοστό τους πιο εξειδικευμένους ρόλους στην εξωγήινη πολεμική μηχανή.
Τα περίπλοκα όπλα και οι εξελιγμένοι θώρακες χρησιμοποιούνται συχνότερα
από τους Τάμαν παρά από οποιοδήποτε άλλο εξωγήινο είδος. Αυτό οφείλεται
κατά πάσα πιθανότητα στον μεγάλο τους εγκέφαλο, τα ανεπτυγμένα
αισθητήρια όργανά και τα ευκίνητα δάχτυλά τους.

Δεν μπορούμε να κρίνουμε με βεβαιότητα κατά πόσο οι Τάμαν είναι τα
'γκρίζα ανθρωπάκια' που αναφέρονται στις παλιές ιστορίες απαγωγής από
εξωγήινους, όμως φαίνεται αρκετά απίθανο. Η PHALANX δεν μπόρεσε να
επιβεβαιώσει ούτε μία αναφορά εξωγήινης δραστηριότητας από τα 1950. Τα
UFO που αντιμετωπίζουμε τώρα σίγουρα δεν είναι ιπτάμενοι δίσκοι. Εάν
μπορούσαν να εισβάλλουν στη Γη εδώ και έναν αιώνα, γιατί να περιμένουν
μέχρι τώρα; Δεν βγαίνει νόημα -- αλλά, από την άλλη, ποιος μπορεί να
γνωρίζει τη σκέψη του εξωγήινου μυαλού;

Με σεβασμό,

Δρ. Connor

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Taman corpse`

*`Opens:`*
` `[`Alien Breathing Apparatus`](Research/Alien_Breathing_Apparatus "wikilink")` (if not yet opened; can also be opened by`
` `[`Alien Autopsy -- Ortnok`](Aliens/Ortnok "wikilink")` or `[`Alien Autopsy -- Shevaar`](Aliens/Shevaar "wikilink")`)`

[Category:General](Category:General "wikilink")
[Category:Aliens](Category:Aliens "wikilink")