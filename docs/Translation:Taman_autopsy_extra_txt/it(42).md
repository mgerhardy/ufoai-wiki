# Voce UFOpedia

## Proposta

**A:** Comandante in Capo, PHALANX, Comando Operativo Atlantico

**DA:** Dr. Connor, R&S: Divisione Bio & Contenimento, PHALANX, Comando
Operativo Atlantico

**DATA:** %02i %s %i

**Ogg. :** Proposta: Autopsia Alieno -- Taman

Comandante,

Abbiamo recuperato un nuovo cadavere alieno dal campo di battaglia.
Dovremmo iniziare la dissezione e l'analisi il più presto possibile.

Cordialmente,

Dr. Connor

## Esito

**A:** Comandante in Capo, PHALANX, Comando Operativo Atlantico

**DA:** Dr. Connor, R&S: Divisione Bio & Contenimento, PHALANX, Comando
Operativo Atlantico

**DATA:** %02i %s %i

**Ogg. :** Re: Autopsia Alieno -- Taman

Comandante,

Il mio team ed io abbiamo completato l'autopsia del corpo del "grigio"
che abbiamo recuperato. Di seguito il mio rapporto su quanto abbiamo
scoperto.

Quando le truppe del Commonwealth giunsero inizialmente a Mumbai,
confuse e nervose, furono assalite da orde di civili urlanti, in preda
al terrore e alla disperata ricerca di protezione.

La maggior parte dei soldati non parlavano nemmeno la lingua locale ed
erano pertanto incapaci di comprendere ciò che veniva loro detto. Quando
chiesero cosa stava succedendo, i civili risposero semplicemente "xuRta
AwmA" – un termine Hindi che sta per "spirito malvagio" o "demone".

Durante gli scontri a fuoco il termine fu abbreviato in "Taama" e nel
momento del cessate il fuoco era nuovamente mutato. Per tutti ora il
vocabolo "Taman" (pronunciato "tah-man") era il nome dei demoni grigi
che avevano compiuto il massacro. Il nome è ancora in uso, anche se ora
possiamo dire con certezza che questi alieni sono fatti di carne e
sangue piuttosto che di fuoco e oscurità.

Il primo e probabilmente più interessante fatto è che questa creatura
sembra piuttosto umana. Due braccia, due gambe, un torso e una testa. La
locomozione è bipede e gli organi visivi, olfattivi e uditivi si trovano
tutti più o meno nella stessa posizione rispetto a noi uomini. Le mani e
i piedi del soggetto sono dotati di tre lunghe dita, una delle quali (il
"pollice") è opponibile. Questa specie è mediamente più bassa degli
umani e possiede un'ossatura sottile, quasi delicata, che nasconde la
loro robustezza.

Il soggetto è dotato di una serie di semplici organi vitali; Cuore,
polmoni, fegato e così via. È sprovvisto della maggior parte degli
organi ridondanti ed obsoleti che gli esseri umani si sono trascinati
per tutta la loro storia evolutiva. Biologicamente, la parte più
interessante del soggetto è il tratto digestivo. La creatura possiede un
totale di tre stomaci dedicati specificatamente alla digestione di
materiale vegetale molto duro. Essi risultano incapaci di digerire carne
di ogni tipo. Questo implica che, qualsiasi sia la ragione per la quale
essi sono venuti, i Taman sono erbivori e si nutrono di qualche varietà
vegetale. Questa scoperta ha confortato alcuni tra i membri del nostro
staff più paranoici. Quanto meno ora sappiamo che gli alieni non stanno
cercando di catturarci per usarci come fonte di cibo.

C'è un complesso sistema di impianti, all'interno della gola del
soggetto, che richiederà una più accurata ricerca per essere pienamente
compreso. Le invierò un'analisi più dettagliata insieme ad una
Relazione.

I grandi occhi sovra sviluppati permettono al Taman di avere una visione
notturna naturale. Possiede speciali iridi che proteggono la retina
dalla luce forte come la luce del sole. Tuttavia se uno scoppio
improvviso di luce intensa dovesse colpire la retina prima che la
protezione possa intervenire, allora si potrebbe provocare una cecità
prolungata o persino permanente. Le nostre granate luminose potrebbero
essere altamente efficaci in questo campo.

Il grigiore della pelle è una caratteristica particolarmente curiosa. È
causata dalla secrezione di tracce di silicone che si indurisce sopra lo
strato interno della pelle in modo da fornire una sorta di armatura
naturale. Ciò rende i Taman piuttosto resistenti all'impatto e al
calore.

Dalla nostra analisi possiamo concludere quanto segue:

-- I Taman hanno una naturale resistenza ai proiettili e ai traumi da
impatto, ma non abbastanza da rendere tali armi da combattimento
inefficaci

-- La loro pelle può facilmente dissipare una piccola e media quantità
di calore, ma un'esposizione prolungata al lanciafiamme o a composti
incendiari può comunque essere efficace. I laser provocheranno
leggermente meno danni del normale

-- Benché il corpo si flessibile ed elastico, gli organi interni dei
Taman sono malamente protetti contro la concussione, il che li rende
particolarmente vulnerabili alle onde d'urto degli esplosivi d'ordinanza

Un ulteriore studio ha rivelato altre teorie più bizzarre. Benché
l'aspetto dei Taman sia molto simile a quello umano, quasi abbastanza da
implicare una relazione di parentela, esso sembra più l'effetto di
un'evoluzione convergente (due sentieri differenti che portano ad un
risultato simile) più che un legame di sangue. Ci sono ben poche
similitudini fra le sequenze genetiche dei Taman e quelle umane, e la
struttura cromosomica nel loro DNA è molto più complessa della nostra.
Ciò sembra precludere un'ipotetica origine comune.

In combattimento, i Taman rappresentano una significativa minaccia. Essi
sono molto agili e possono maneggiare una varietà di armi con grande
precisione. Oltre a servire come soldati essi sono adatti a ruoli
specializzati all'interno della macchina da guerra aliena. In tali ruoli
i Taman paiono abbondare. Armi complesse e armature avanzate sembrano
più spesso essere parte dell'equipaggiamento Taman rispetto alle altre
razze aliene. Ciò è molto probabilmente dovuto alla presenza di cervelli
più grandi, organi di senso e manipolatori delicati.

Che i Taman siano o no i "grigi" delle vecchie storie di rapimenti UFO
non posso saperlo, ma ciò sembra particolarmente improbabile. PHALANX
non è mai stato in grado di verificare un singolo rapporto di attività
aliena dagli anni '50 (forse perché allora di queste cose era meglio non
parlarne, come insiste il mio interprete). Ad ogni modo, Gli UFO che
vediamo oggi non sono certamente di quei dischi volanti. Se potevano
invadere la terra un centinaio di anni fa, perché aspettare fino ad
oggi? Non quadra proprio – ma, in ogni caso, chi può conoscere le
ragioni di una mente aliena?

Cordialmente,

Dr. Connor

# Research Tree Data

**(This information for reference only; Do not translate or include
in-game.)**

*Prerequisites:* 1 Taman corpse

*Opens:* [Alien Breathing
Apparatus](Research/Alien_Breathing_Apparatus "wikilink") (if not yet
opened; Can also be opened by [Alien Autopsy --
Ortnok](Aliens/Ortnok "wikilink") or [Alien Autopsy --
Shevaar](Aliens/Shevaar "wikilink"))

[Category:Général](Category:Général "wikilink") [Category:Créature
alienne](Category:Créature_alienne "wikilink")
[Category:Recherche](Category:Recherche "wikilink")