## Specyfikacja techniczna: Magazyn

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 26 Stycznia 1958

Przez: płk Marcel LeClerc, Dowódca bazy, PHALANX, Dowództwo Operacji
Pacyfiku

------------------------------------------------------------------------

### Przegląd

![](Storage.png "Storage.png")Moduł magazynowy jest w naszej bazie
głównym składem dla amunicji, broni i innego wyposażenia aktualnie
niebędącego w użyciu. Cała mało gabarytowa broń, pojazdy naziemne i
amunicja do statków powietrznych, która nie jest zdeponowana do celów
awaryjnych, przechowywana jest w Magazynach. Dodatkowo służą one jako
pomieszczenia garażowe dla naszych pojazdów bojowych, które pozostają w
swoich przegrodach do czasu wylotu na misję, w pełni uzbrojone i
przygotowane do działania w razie ataku na bazę.

Zainstalowane kamery i urządzenia alarmowe pracujące na okrągło
zapewniają, iż nie nastąpi żadne nieautoryzowane pobranie zasobów z
magazynu. Wszelkie pobrania muszą być zatwierdzone przez oficera
pełniącego służbę w magazynie, co ma miejsce przed dokonaniem chwilowej
dezaktywacji systemu alarmowego. Amunicja bojowa oraz wszelki inny
wrażliwy ekwipunek, jak na przykład artefakty Obcych, są trzymane w
zamkniętych kontenerach w biurze kwatermistrza, wyłączone z
rygorystycznego systemu alarmowego; pobranie czegokolwiek z tychże
zamkniętych kontenerów wymaga jednak pisemnej autoryzacji Centrum
Dowodzenia oraz dokonywane jest tylko w obecności kwatermistrza.

Wszelkie przedmioty i materiały wymagane do prowadzenia badań, produkcji
oraz serwisowania statków powietrznych są pobierane przez odpowiednich
oficerów; nie jest przy tym wymagana interwencja dowódcy bazy.
Bezpośredni nadzór ze strony dowódcy bazy wymagany jest tylko w
przypadku pobierania wyposażenia wykorzystywanego w trakcie misji oraz
używania pojazdów bojowych.

Magazyn może pomieścić maksymalnie 50 standardowej wielkości palet z
wyposażeniem. Ilość przedmiotów na danej palecie nie ma relatywnie
znaczenia, gdyż głównym czynnikiem wpływającym na pojemność magazynu
jest wielkość gabarytowa wyposażenia. Zawartość każdej palety jest
skrupulatnie nadzorowana poprzez magnetyczne przywieszki oraz
szczegółowe zapisy na kartach perforacyjnych.

Moduł jest niezależny od innych modułów w bazie.

### Sugerowana Doktryna Postępowania

W przypadku inwazji, będziemy potrzebowali całej dostępnej przestrzeni
magazynowej. Duże zasoby amunicji mogą wymagać składowania na uboczu
przez dłuższe okresy. Odzyskane przedmioty obcych muszą być właściwie
zamknięte i zabezpieczone, ponieważ każdy przedmiot z niesprecyzowanymi
właściwościami powinien być trzymany w pojemnikach chroniących przed
eksplozją lub zostać zniszczony.

Podczas ataku na bazę magazyny nie powinny okazać się niczym więcej niż
celem przypadkowym. Każde newralgiczne wyposażenie modułu będzie w
większości przypadków chronione, a jego zniszczenie będzie wymagało
znacznego wysiłku. Nawet moduł sam w sobie jest tani i prosty do
naprawy. Jedyne zagrożenie pochodzi ze strony zgromadzonych materiałów
wybuchowych i amunicji, która może przedstawiać ryzyko ze względu na
możliwość wystąpienia detonacji.

Dodatkowo jest mało prawdopodobne, aby jakiś Obcy tracił czas na
dostanie się do zabezpieczonych zasobów, kiedy są łatwiejsze cele w
pobliżu.

### Dodatki

Brak.

------------------------------------------------------------------------

[Category:Ogólne](Category:Ogólne "wikilink")
[Category:Moduły](Category:Moduły "wikilink")