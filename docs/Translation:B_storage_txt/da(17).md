## Konstruktionstegninger -- Lagerrum

**KLASSIFIKATIONSNIVEAU SORT**

FALANKS rumvæsenudrykningsenhed

Konstruktionstegninger, sigma tilladelse -- Kun for øverstbefalendes
øjne

Arkiveret: 26. januar 1958

Af: Major Marcel LeClerc, basekommandør, FALANKS,
Stillehavshavskommandoen

------------------------------------------------------------------------

### Overblik

![](Storage.png "Storage.png")Lagerrummet er basens opbevaringssted for
ammunition, våben og øvrigt udstyr, der ikke bruges i øjeblikket. Alle
håndvåben, køretøjer og flyammunition som ikke er øremærket til
nødsituationer befinder sig i lagerrummet. Det fungerer også som garage
for vores kampkøretøjer. Disse forbliver i deres parkeringsbås, indtil
de skal bruges til en mission, med fyldte magasiner i tilfælde af et
baseangreb.

Kameraer og alarmer opretholder døgnovervågning for at sikre mod
uautoriseret adgang. Al udlevering skal godkendes af vagthavende officer
før alarmen slås fra. Ammunition og andet følsomt udstyr, såsom
rumartefakter, opbevares i aflåste bokse i forsyningsofficerens kontor
under strenge sikkerhedsforanstaltninger; udlevering fra de låste bokse
kræver forsyningsofficerens tilstedeværelse og en nedskrevet godkendelse
fra kommandocentralen.

Alle udstyrsrekvisitioner, der er nødvendige for forskning, produktion
og luftfartøjsvedligeholdelse, håndteres af de respektive ansvarlige
officerer. Ingen indblanding fra den øverstbefalende er nødvendig. Kun
missionsudstyr og kampkøretøjer kræver den øverstbefalendes indblanding.

Lagerrummet kan maksimalt rumme 50 udstyrspaller af standardstørrelse.
Antallet af enheder på en palle er relativt ligegyldig, størrelse er den
væsentligste begrænsende faktor på den tilrådehavende lagerplads.

Indholdet af den individuelle palle overvåges nøje med stregkoder.

Rummet er ikke afhængig af andre bygninger for at fungere.

### Anbefalet doktrin

I tilfælde af en invasion har vi brug for al den lagerplads, som vi kan
skaffe. Store mængder ammunition skal muligvis gemmes væk for længere
perioder. Indsamlede artefakter skal opbevares på passende vis og
beskyttes, da alt med ødelæggende egenskaber bør opbevares i
eksplosionssikre bokse eller ødelægges. Hvis alle bokse er fyldt op
giver valget sig selv.

Under et baseangreb vil lagerrummet ikke være andet end et tilfældigt
mål. Al følsomt udstyr i rummet vil højst sandsynligt være beskyttet og
kræve en væsentlig indsats for at det kan ødelægges. Selve lagerrummet
er billig i opførelse og nemt at reparere. Den eneste trussel kommer fra
opbevarede sprængstoffer og ammunition, som måske vil give risiko for
afledt sprængning.

Trods dette vil rumvæsener sikkert ikke bruge tid og energi på at få
adgang til de sikrede bokse, når der er nemmere mål i nærheden.

### Tilføjelse

Ingen.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")