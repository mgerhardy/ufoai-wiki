## Плани споруд — Склад

------------------------------------------------------------------------

### Огляд

![](Storage.png "Storage.png")Склад, це місце на базі для зберігання
боєприпасів, зброї та іншого обладнання, яке в даний момент не
використовується. Приміщення також слугує гаражем для наших БНП, які
чекають свого часу з повним боєзапасом.

Камери відеоспостереження та сигналізація цілодобово слідкують за
складом для того, щоб уникнути несанкціонованих дій. Всі операції з
об'єктами на складі мають бути узгоджені з черговим офіцером для
деактивації сигналізації. Найнебезпечніші та найважливіші об'єкти
зберігаються в офісі інтенданта у закритих контейнерах під суворою
охороною. Всі операції з особливо важливими об'єктами можуть відбуватися
тільки в присутності інтенданта й тільки з письмового дозволу від
Командного центру.

За матеріали, які необхідні для досліджень, виробництва чи
обслуговування літаків, відповідають офіцери, жодних додаткових вказівок
від Командувача бази не потрібно. Винятками є тільки обладнання для
місій та БНП.

Склад містить 50 стелажів стандартного розміру. Найбільш важливим та
обмежуючим фактором є розмір об'єктів на стелажах. Вміст кожного сталажа
ретельно відслідковують за допомогою магнітних етикеток та детального
реєстру.

Функціонування складу не залежить від будь-якого іншого модуля.

### Рекомендована доктрина

У випадку вторгнення, нам знадобиться усе вільне місце для зберігання,
яке ми зможемо отримати. Великі обсяги боєприпасів можливо доведеться
зберігати протягом довгого часу. Всі врятовані артефакти необхідно
адекватно зберігати та охороняти у вогнетривких шафах. У випадку, коли
всі шафи зайняті, всі артефакти повинні бути знищені.

Під час атаки, склад скоріше за все не буде важливою ціллю для
прибульців, оскільки все важливе обладнання буде добре захищене, та
потребуватиме значних зусиль для знищення. Сама споруда є дешевою та
легко ремонтується. Єдину небезпеку становлять вибухівка та боєприпаси,
які зберігаються на складі й можуть вибухнути від пошкоджень.

Все ж малоймовірно, що прибульці витрачатимуть час та зусилля для
відкривання наших вибухозахищених шаф, коли поруч є значно легші цілі.

### Додатки

Немає.

[Category: General](Category:_General "wikilink") [Category:
Facilities](Category:_Facilities "wikilink")