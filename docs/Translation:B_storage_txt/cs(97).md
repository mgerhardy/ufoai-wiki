## Dokumentace -- Sklady

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Zpráva o zařízení, prověření Sigma -- pouze pro velitele

Zaznamenáno: 26. ledna 1958

Kým: mjr. Marcel LeClerc, Velitel základny, PHALANX, Velení atlantických
operací

------------------------------------------------------------------------

### Přehled

![](Storage.png "Storage.png")Skladovací zařízení je úložištěm základny
pro munici, zbraně a ostatní vybavení, které není právě v používání.
Všechny ruční zbraně, vozidlová a letecká munice, která není vyčleněna
pro nouzové případy je uložena ve skladišti. Slouží také jako garáž pro
naše bojová vozidla. Takto zůstávají ve svých úložištích až do doby mise
s plnými zásobníky pro případ napadení základny.

Kamery a alarmy udržují celodenní ostražitost k zajištění toho, aby
nedošlo k nepovolené manipulaci. Všechny přesuny musí být schváleny
službukonajícím důstojníkem před deaktivací alarmu. Ostrá munice a
ostatní citlivé vybavení, jako například cizácké artefakty jsou
uchovávány v uzamčených kontejnerech v oddělení zásobovacího důstojníka
a důsledně zajištěny; kontrola čehokoliv v uzamčeném skladišti vyžaduje
přítomnost zásobovacího důstojníka základny a písemné povolení z
řídícího střediska.

Všechny objednávky položek požadovaných pro účely výzkumu, výroby a
letecké údržby jsou vyřizovány odpovídajícími důstojníky; není vyžadován
žádný vstup velitele základny. Pouze vybavení na mise a bojová vozidla
potřebují velitelův přímý dohled.

Skladovací zařízení může obsáhnout maximálně 50 standardizovaných palet
vybavení. Počet položek na paletě je relativně nedůležitý, velikost je
hlavní omezující faktor s ohledem na rozlohu skladovacích prostor. Obsah
každé individuální palety je úzkostlivě sledován magnetickými etiketami
a detailními záznamy děrných štítků.

Fungování skladů není závislé na žádném jiném zařízení základny.

### Taktická doporučení

Pro případ invaze potřebujeme všechen skladovací prostor, jaký můžeme
mít. Velké zásoby munice mohou být potřebné k zajištění dlouhého
časového období. Ukořistěné artefakty bude zapotřebí odpovídajícím
způsobem uložit a chránit, protože něco s mlhavými cizáckými schopnostmi
by mělo být uchováno v našich explozivzdorných schránkách nebo zničeno.
Pokud všechny schránky jsou plné, v podstatě nemáme žádnou jinou volbu.

V průběhu útoku na základnu by skladiště nemělo představovat víc, než
jen příležitostný cíl. Všechno citlivé vybavení ve skladech bude
nejpravděpodobněji zabezpečeno a jeho zničení bude vyžadovat významné
úsilí. I skladiště samo o sobě je levné a jednoduchá je jeho oprava.
Jediná hrozba může pocházet od uskladněných výbušnin a munice, které
mohou představovat nebezpečí díky možnosti následného výbuchu.

Přesto je nepravděpodobné, aby nějací cizáci ztráceli čas a úsilí
dostáváním se do našich explozivzdorných schránek, když se poblíž
nacházení snadnější cíle.

### Dodatky

Žádné

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")