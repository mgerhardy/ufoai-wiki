## Технічні характеристики: Світло-шумова граната

------------------------------------------------------------------------

### Огляд

Світло-шумова граната - це несмертельний засіб, що спрацьовує з гучним
вибухом та якскравим спалахом, тимчасово дезорієнтуючи усіх, хто
опинився в зоні ураження. Корпус гранати при детонації не руйується.
Фактично, якщо він не пошкоджений, то його можна перезарядити та
використати знову.

Люди, уражені цим видом зброї, відчувають тимчасову слабкість та
головокружіння. Ще одним наслідком є втрата зору протягом п’яти секунд;
потім зір поступово відновлюється. Таким чином ці гранати є ідеальною
зброєю для відволікання та тимчасового ослаблення ворога, особливо під
час штурму добре укріплених позицій. За даними, отриманими в боях, на
прибульців ця зброя діє здебільшого так само, як і на людей. Вони також
втрачають зір та орієнтацію після вибуху, стаючи на деякий час
недієздатними. Важко сказати, наскільки довго це триває (оскільки для
різних видів прибульців цей час буде різним), але достатньо для того,
щоб отримати перевагу в бою.

Окрім вирішення тактичних задач, світло-шумова граната дозволить нашим
бійцям зблизитись із ворогом на дистанцію ближнього бою, не боячись бути
пошматованими вогнем із чужорідної зброї. Це дозволить командиру
вибрати, яку саме зброю слід використовувати в даній ситуації, щоб не
нанести побічної шкоди, як при застосуванні осколкової гранати. Вороги,
наділені швидкою реакцією, в принципі, можуть уникнути ефекту гранати,
заплющивши очі та закривши вуха, але у них на це буде небагато часу і
мало що зможе їх попередити про небезпеку. Наскільки нам відомо,
прибульці не мають попереднього досвіду використання даної зброї і не
вміють захищатися від неї. Втім, навіть підготовлений супротивник все ж
буде змушений відволіктися, що дозволить бійцям швидко знешкодити його
ще до того, як він знову буде готовий вести вогонь.

Переваг у світло-шумових гранат більше, ніж недоліків. Їх успішно
використовували у багатьох війнах до цього часу, і ще довго будуть
використовувати, поки не буде винайдено щось принципово нове.

### Рекомендована доктрина

Світло-шумові гранати не завдають ніякої фізичної шкоди, тому їх варто
використовувати замість осколкових (та інших вибухових) гранат у
випадках, коли є загроза ураження цивільних осіб.

Це незамінна зброя у місцевостях з великою кількістю укриттів. Коли
прибульці причаїлися у засідці за рогом і продовження активних
наступальних дій рівносильно самогубству, то кинута у коридор така
граната може значно вплинути на ситуацію та істотно змінити результат на
користь ваших бійців. Корисність такого засобу не варто недооцінювати.

### Додаток

Звісно, світло-шумові гранати діють виключно на осіб, що мають органи
зору та слуху.

### Тип ураження

- [шок](Ураження/шок "wikilink")

### Навики

- [вибухова справа](Навики/вибухове "wikilink")

## Посилання

[Category:General](Category:General "wikilink")
[Category:Weapons](Category:Weapons "wikilink")