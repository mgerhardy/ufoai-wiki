## Technikai specifikáció: Villanógránát

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

A villanógránát (flashbang) nem halálos harceszköz, ami vakító fénnyel
és fülsüketítő zajjal zavarja meg időlegesen a hatásterületén lévő
célpontokat. Maga a gránáttest nem robban fel vagy hasad szét
aktiváláskor, hanem sértetlen marad. Ismételt felhasználásra
újratölthető.

A villanógránát hatása alá került emberek átmenetileg megsüketülnek,
egyensúlyvesztés és akár öt másodpercig tartó teljes vakság jelentkezik
mielőtt a a hatás egyáltalán múlni kezd és visszatér látás. Ezen
tulajdonságok miatt a villanógránát kiválóan alkalmazható az ellenfél
ideiglenes harcképtelenné tételére és figyelmének elterelésére -
különösen ha erősen védett állásokat kell megrohamozni. Harctéri
jelentésekből arra következtetünk, a villanógránát hatása nagyjából
ugyanaz idegenekre, mint emberekre. A megcélzott földönkívüli a
villanógránáttól gyakorlatilag megvakul és megsüketül rövid időre,
ezalatt tehetetlen. Pontosan nem tudjuk megmondani meddig tart ez az
állapot, hisz kétségtelen hogy az idegentől függően változik, de még így
is elég sokáig tart hogy döntő legyen egy tűzharc során.

Amellett hogy hasznos taktikai eszköz, a villanógránáttal katonáink az
ellenfél közelébe férkőzhetnek anélkül hogy szitává lőnék őket az idegen
fegyverek. Lehetőséget ad a helyzethez illő fegyver megválasztására és
nem kell járulékos veszteségekkel számolni, mint a repeszgránát
esetében. Ha nagyon gyors az ellenfél, befoghatja szemét és fülét, ezzel
semlegesítheti a villanógránát hatását. De alig van figyelmeztető jel,
mikor kellene az ellenfélnek ezt tennie és a legtöbb esetben különleges
felkészítést igényel hogy időben reagáljon. Ahogy látjuk, az idegeneknek
eddig nem volt dolga ilyen fajta fegyverrel, ezért szervezetten
védekezni sem tudnak ellene. Még ha felkészült is az ellenfél, a
villanógránát akkor is megzavarja. Gyors egységekkel támadhatóvá válik
mielőtt összeszedné magát és újra célozna.

A villanógránát előnyei messze felülmúlják hátrányait. Kitűnően szolgált
ezelőtt számtalan háborúban, és még fog is amíg minden funkciója
helyettesíthető nem lesz valamilyen új fegyverrendszerrel.

### Alkalmazási javaslat

A villanógránát nem okoz fizikai sérülést a hatóterében lévőknek, ezért
repeszgránátok vagy egyéb robbanóanyagok helyett alkalmazandó olyan
küldetéseken ahol civilek élete is veszélyben foroghat.

Nélkülözhetetlen fegyver sok fedezéket nyújtó terepen. Ha idegenek
állnak lesben, kirohanni a fedezéket nyújtó sarok mögül öngyilkosság.
Viszont már egyetlen villanógránátot bedobva katonáink számára
jelentősen kedvezőbbre változhat az elkövetkező tűzharc kimenetele.
Ezért a villanógránát haszna nem lebecsülendő.

### Megjegyzés

A villanógránát - természetesen - csak szemmel és füllel rendelkező
földönkívüli élőlények ellen hatásos.

------------------------------------------------------------------------

### Damage Type

- [blast](Damage/blast "wikilink")

### Skill

- [explosive](Skills/explosive "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")