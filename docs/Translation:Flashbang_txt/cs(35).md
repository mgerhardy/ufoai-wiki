## Technické Specifikace: Oslepující granát

**STUPEŇ UTAJENÍ: ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Oslepující granát (dělobuch) je nesmrtící granát, který vytváří
oslepující záblesk a ohlušující ránu způsobující dočasné zmatení a
dezorientaci cílů v zasažené oblasti. Tělo granátu při detonaci
nevybuchuje ani se netříští. Ve skutečnosti, pokud se nepoškodí, je
snadné je znovu naplnit a použít.

Lidé zasažení oslepujícím granátem utrpí dočasné ohluchnutí a poruchu
rovnováhy a také kompletní ztrátu zraku až na pět vteřin, než účinky
pominou a vidění se vrátí k normálu. To dělá z oslepujícího granátu
výbornou zbraň pro zmatení a dočasné vyřazení nepřítele, obzvláště při
útoku na silně bráněné pozice. Studiem bojových hlášení jsme dospěli k
názoru, že oslepující granáty mají na cizáky více méně stejný účinek
jako na lidi; cizácké cíle jsou efektivně slepé a hluché po krátkou dobu
po použití granátu, což je činí bezmocné. Nemůžeme říct přesně, jak je
tato doba dlouhá a nejspíš se bude lišit podle druhu cizáků, ale je
dostatečně dlouhá na to, aby ovlivnila výsledek přestřelky.

Kromě toho, že jsou užitečným taktickým prostředkem, oslepující granáty
umožní našim vojákům, aby se dostali na blízko bez toho, aby je cizácké
zbraně rozsekaly na maděru. Umožní veliteli, aby vybral přesně, které
zbraně budou v dané situaci použity, a zároveň se vyhnul nežádoucím
účinkům tříštivého granátu. Velmi pohotový nepřítel se může účinku
oslepujícího granátu jednoduše vyhnout tím, že včas zavře oči a zacpe si
uši, ale téměř nic ho nebude varovat a většina by musela mít zvláštní
výcvik, aby stihli včas zareagovat. Podle našich poznatků nemají cizáci
se zbraněmi tohoto typu žádnou předchozí zkušenost a neví, jak se proti
nim bránit. Dokonce i připraveného nepřítele oslepující granát
dostatečně zmate, aby na něj mohly zaútočit jednotky s rychlou reakcí,
než dostane vlastní zbraň pod kontrolu a zamíří.

Výhody oslepujícího granátu daleko předčí jeho slabiny. Sloužil se ctí v
mnoha válkách před touto a bude v tom pokračovat do té doby, než všechny
jeho funkce budou nějak nahrazeny něčím novým.

### Taktická doporučení

Oslepující granáty nezpůsobují fyzické zranění osobám v zasažené
oblasti, a už kvůli tomu by se měly požívat místo tříštivých granátů a
jiných výbušných zařízení při každé akci, kdy jsou ohroženi civilisté.

Je to nepostradatelná zbraň v každém terénu, který poskytuje množství
možných úkrytů. Pokud cizáci čekají v záloze a zaútočit za roh může být
sebevražda, pouhý akt hození oslepujícího granátu dál do chodby může
významně ovlivnit výsledek následné přestřelky ve prospěch našich
chlapců. Jejich užitečnost by se neměla podceňovat.

### Dodatky

Oslepující granát je pochopitelně účinný pouze proti organickým cizákům
s očima a ušima.

------------------------------------------------------------------------

### Typ zranění

- [výbuch](Damage/blast "wikilink")

### Odbornost

- [výbušniny](Skills/explosive "wikilink")

## Odkazy

[Category:General](Category:General "wikilink")
[Category:Weapons](Category:Weapons "wikilink")