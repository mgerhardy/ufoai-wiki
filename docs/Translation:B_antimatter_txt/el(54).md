# Πληροφορίες UFOπαίδειας

## Αποτέλεσμα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Σχεδιάγραμμα -- Αποθήκη Αντιύλης

------------------------------------------------------------------------

### Σύνοψη

Η Αποθήκη Αντιύλης είναι σχεδιασμένη να αποθηκεύει με ασφάλεια αντιύλη
για μεταγενέστερη χρήση, στο βαθμό, βέβαια, που η αποθήκευση αντιύλης
μπορεί να είναι ασφαλής. Η λειτουργία της στηρίζεται σε ενα εξελιγμένο
σύστημα μαγνητικού περιορισμού, το λεγόμενο 'εσωτερικό κέλυφος', το
οποίο βασίζεται στην εξωγήινη τεχνολογία αντιύλης. Το 'εξωτερικό
κέλυφος' περιλαμβάνει αρκετά στεγανά ραδιενέργιας στα κύρια περάσματα,
ένα βαριά θωρακισμένο κέντρο ελέγχου και φιλοξενεί άλλα μέτρα ασφάλειας
περιορισμού -- όλα σχεδιασμένα ώστε να κρατούν όποια ραδιενέργεια μέσα
στο εξωτερικό κέλυφος.

Ο σχεδιασμός του εξωτερικού κελύφους δανείζεται πολλά στοιχεία απο τις
δεξαμενές απόρριψης πυρηνικών όπλων του ΟΗΕ. Σε περίπτωση προβλήματος
στο εσωτερικό κέλυφος, υπάρχει ένα αυτόματο σύστημα ασφαλείας που
κλειδώνει τα πάντα μόλις τα επίπεδα περιορισμού πέσουν κάτω από τα όρια
ασφαλείας. Πρώτα κλείνουν οι θωρακισμένες πόρτες, μετά ασφαλίζεται κάθε
στεγανό με ράβδους από βολφράμιο, το εξωτερικό κέλυφος γεμίζει με
επιβραδυντικό αέριο κατά της ραδιενέργειας, εισάγεται αντικραδασμικός
αφρό πίσω απο τους τοίχους, και τέλος προσπαθεί να περιορίσει την
αναπόφευκτη έκρηξη.

Αυτή η διαδικασία δε αφήνει χρονικά περιθώρια να ξεφύγουν τα άτομα που
βρίσκονται μέσα στη Μονάδα, όμως αυτό είναι το τίμημα που πρέπει να
πληρώσουμε εάν θέλουμε να έχουμε μια ευκαιρία να διασώσουμε όλόκληρη τη
βάση.

Για να καταλάβετε πόσο πραγματικά επικίνδυνη είναι αυτή η εγκατάσταση,
για να χτίσιμουμε μια Αποθήκη Αντιύλης σε κάποια απο τις βάσεις μας θα
πρέπει να την δηλώσουμε στον ΟΗΕ για να καταγραφεί ως περιοχή πυρηνικών.
Μία Αποθήκη σε πλήρη χωρητικότητα -- 10 γραμμάρια αντιύλης --
αντίστοιχεί περίπου με μισό μεγατόνο TNT. Αν και αυτό δε μπορεί να
συγκριθεί με τα σύγχρονα θερμοπυρηνικά όπλα, αρκεί για να μετατρέψει
όλόκληρη την βάση και ό,τι βρίσκεται μέσα της σε στάχτες σε λιγότερο απο
ένα δευτερόλεπτο. Είναι δύσκολο να "ανατιναχτεί" η αντιύλη, αλλά μπορεί
και να συμβεί κάτω απο λάθος περιστάσεις.

Ακόμα και αν αποφευχθεί η έκρηξη, η απώλεια περιορισμού θα οδηγούσε στον
εκμηδενισμό τις αποθηκευμένης αντιύλης από την κανονική ύλη της Μονάδας.
Σε αυτή την περίπτωση, οποιοδήποτε ελάττωμα ή ζημιά στο εξωτερικό
κέλυφος θα οδηγούσε σε έκλυση ραδιενεργών ακτίνων γάμμα και σωματιδίων
υψηλής ταχύτητας με συνέπεια τον πλήρη αφανισμό της ζωής στην γύρω
περιοχή. Η βάση θα μολυνθεί και θα είναι μη βιώσιμη για τους επόμενους
αιώνες.

### Προτεινόμενο Δόγμα Χρήσης

Πιστεύω να επισήμανα επαρκώς ότι αυτή η εγκατάσταση πρέπει να είναι το
πιο βαριά αμυνόμενο κτίριο στη βάση της PHALANX. Η υπεράσπισή της έχει
μεγαλύτερη προτεραιότητα ακόμα και απο το Διοικητήριο. Η απώλεια του
Διοικητηρίου θα ήταν σημαντικό πλήγμα, όμως μπορεί να ξαναχτιστεί. Το
κόστος απώλειάς του είναι αμελητέο σε σύγκριση με την κόλαση που θα
προέκυπτε αν κάτει πάει στραβά στην Αποθήκη Αντιύλης.

Αν και η Αποθήκη θα είναι απαραίτητη για την επιτυχία μας σε αυτό το
πόλεμο, η κατασκευή και λειτουργία της θα είναι εξαιρετικά δαπανηρή λόγω
της υψηλής τεχνολογίας και των υλικών που απαιτούνται. Ίσως χρειαστεί να
καθυστερήσουμε το χτίσιμο της μέχρι να σιγουρευτούμε ότι ο
προυπολογισμός μας μπορεί να το αντέξει.

Μέχρι να καταφέρουμε να να χτίσουμε μία απο αυτές τις εγκαταστάσεις, θα
είμαστε εντελώς ανίκανοι να αποθηκεύσουμε ή να χρησιμοποιήσουμε την
αντιύλη που θα ανακτούμε. Θα ήταν παράλογο να μαζέυαμε ένα σωρό απο
ασταθείς εξωγήινες δεξαμενές, οι οποίες πιθανόν να έχουν υποστεί ζημιές
και διαθέτουν καταστρεπτική ισχύ αντίστοιχη με πυρηνικά όπλα. Οτιδήποτε
συλλέγουμε θα πρέπει να το καταστρέφουμε για την ασφάλειά μας.

Δεδομένου ότι δε μπορούμε να αναπαράγουμε το υλικό αυτό, θα χρειαστούμε
κάθε μικρογραμμάριο που θα βρεθεί στην κατοχή μας.

### Πρόσθετα

Ουδέν.

## Σύνδεσμοι

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Antimatter`](Research/Antimatter "wikilink")` (Automatically researched when Antimatter is finished)`

*`Opens:`*
` Enables construction -- `[`Antimatter Storage`](Base_Facilities/Antimatter_Storage "wikilink")

[Category:General](Category:General "wikilink")
[Category:Research](Category:Research "wikilink")