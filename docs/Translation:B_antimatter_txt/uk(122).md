# Запис з НЛО-Довідника

## Результат

### Огляд

Сховище антиматерії — це модуль бази, розроблений для безпечного
зберігання антиматерії з метою подальшого використання, принаймні
настільки безпечно, наскільки антиматерія дозволяє себе зберігати.
Основа модуля — високотехнологічні магнітні пастки, які ми отримали
завдяки дослідженню технології використання антиматерії прибульцями. Ми
називаємо їх "внутрішньою оболонкою". "Зовнішня оболонка" складається з
кількох повітряних шлюзів у коридорах модуля, броньованої ізольованої
кімнати керування і комплексу інших засобів безпеки у модулі,
розроблених з єдиною метою — утримання радіації в межах зовнішньої
оболонки.

Конструкція зовнішньої оболонки дуже багато запозичила від сховищ
радіоактивних матеріалів ООН. У випадку аварії у внутрішній оболонці
автоматична система безпеки зробить все можливе, щоб зменшити масштаби
руйнувань. В першу чергу закриються аварійні двері, потім двері
повітряних шлюзів заблокуються й укріпляться додатковими вольфрамовими
стержнями, простір всередині зовнішньої оболонки заповниться спеціальною
піною для ослаблення ударної хвилі та газовою сумішшю для поглинання
радіації, а після цього модуль повинен витримати неминучий вибух.

Ці заходи не залишають персоналу модуля часу для порятунку, але це ціна,
яку ми мусимо заплатити, якщо хочемо взагалі зберегти базу.

Цей модуль дійсно небезпечний, у випадку його побудови на одній з наших
баз, її необхідно буде занести до реєстру ядерних об’єктів ООН. При
повному завантаженні (10 грамів антиматерії) лише один такий модуль
містить тротиловий еквівалент у 0,5 мегатони. Звичайно, це не йде ні у
яке порівняння з сучасними термоядерними зарядами, але достатньо, щоб
миттєво перетворити на попіл всю базу. Насправді досить складно
викликати миттєву анігіляцію всієї антиматерії, але при певних умовах це
можливо.

Навіть, якщо не станеться вибуху, розгерметизація сховища призведе до
знищення збереженої антиматерії внаслідок анігіляції її із звичайною
речовиною із системи захисної оболонки чи навколишнього середовища. При
цьому будь-яке ушкодження зовнішньої оболонки спричинить викид
радіоактивних часток та гамма-випромінювання назовні, що в свою чергу
знищить довкола усе живе. База буде зараженою та непридатною для життя
на довгі століття.

### Рекомендована доктрина

Я вважаю та підкреслюю, що цей модуль повинен бути об’єктом з найкращим
захистом на будь-якій базі PHALANX, навіть більше, ніж командний центр.
Втрата командного центру буде важким ударом, але його можна відбудувати.
Це дрібниці в порівнянні з армагедоном, який очікує нас у випадку аварії
на сховищі антиматерії.

Хоча даний модуль необхідний для успішного продовження війни, він дуже
дорогий у будівництві та обслуговуванні через використання складних
технологій та коштовних будматеріалів. Можливо виникне необхідність
затримати його будівництво доки ми не впевнимось, що наш бюджет витримає
такі затрати.

Мушу сказати, що поки ми не побудуємо хоча б один такий модуль, ми не
зможемо зберігати і використовувати захоплену антиматерію. Ми не можемо
взяти та скласти в купу зняті з кораблів прибульців нестабільні, можливо
й ушкоджені паливні резервуари, кожен з яких небезпечний, як ядерна
бомба. Усе, що ми захоплюємо, ми повинні знищувати заради безпеки.

Зважаючи, що ми не можемо самі виробляти антиматерію, нам необхідно
берегти кожен міліграм, що потрапив до наших рук.

### Додатки

Немає.

## Посилання

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Antimatter`](Research/Antimatter "wikilink")` (Automatically researched when Antimatter is finished)`

*`Opens:`*
` Enables construction -- `[`Antimatter Storage`](Base_Facilities/Antimatter_Storage "wikilink")

[Category:General](Category:General "wikilink")
[Category:Facilities](Category:Facilities "wikilink")
[Category:Research](Category:Research "wikilink")