## Tekniske specifikationer: Brandgranat

**KLASSIFIKATIONSNIVEAU GUL**

FALANKS-rumvæsenudrykningsenhed

Teknisk dokument, Delta tilladelse

Arkiveret: 20. marts 2084

Af: Kommandør Paul Navarre, F&U: Ingeniørdivisionen, FALANKS,
Atlanterhavskommandoen

------------------------------------------------------------------------

### Overblik

Rumvæsenernes angreb på Mumbai har blotlagt vores situation i al sin
gru. Deres teknologi er langt mere avanceret end vores. Tropperne fra
Commonwealth kunne ikke engang slå en bule i angrebet på Mumbai, og det
har afsløret en kritisk svaghed i vores nuværende militære træning og
udstyr. De mistede tre bataljoner bare for at standse rumvæsnernes
fremrykning, uden at anrette særlig meget skade på rumvæsenernes
styrker. FALANKS må overvinde disse odds, og for at gøre det, skal vi
bruge det allerbedste som menneskelig teknologi kan tilbyde.

Excalibur-programmet blev oprettet for at finde de mest effektive våben
på Jorden ved at gennemgå deres fremstillingsprocedurer, holdbarhed,
operationsstatistikker og kampresultater i de situationer vi har mødt
rumvæsnerne i kamp.

Brandgranater er områdeblokeringsvåben, der dækker et stort område med
meget varme flammer som er næsten umulige at slukke. Når granaten
kastes, eksplorerer den og spreder en brandbar substans over det
omgivende område - og alle som er uheldige nok til at være i nærheden.
Substansen er en blanding der er blevet brugt siden 2. verdenskrig;
termit, bariumnitrat, svovl og bindemiddel. Granatens forsinkede lunte
tændes ved først at trække splitten ud og derefter slippe håndtaget,
hvilket ofte sker når granaten kastes. Den vil detonere efter et par
sekunder.

Standardgranaten, den amerikanske M71, består af en kerne af
C8-sprængstof, et indre lag af brændbar masse, og en ydre plastikkappe
som ikke fragmenterer men, endnu vigtigere, heller ikke bremser eller på
anden måde forhindrer at indholdet spredes over et stort område. M71's
kappe er en glat cylinderform, i modsætning til de gamle
»ananasgranater« fra 2. verdenskrig, for at gøre den lettere at rulle
hen over diverse overflader.

Ligesom alle håndgranater er deres rækkevidde begrænset, men de kan være
et essentielt værktøj til at opnå kontrol over slagmarken.

### Anbefalet doktrin

Brandgranater er taktiske våben som bør anvendes til at fange eller
drive fjender ud på ugunstigt område. De kan ikke kastes særlig langt,
men de kan bruges til at blokere flugtveje, tømme rum for fjender, eller
simpelthen fange fjenden i et flammende inferno.

Man børe være påpasselig med at ingen venligsindede (især civilister)
bliver fanget i virkningsområdet, eftersom effekten af den brændende
cocktail på menneskevæv er et PR-mareridt uden lige. I sådanne
situationer er brugen af dødbringende granater stærkt frarådet; da bør
blitzgranater benyttes i stedet.

Det anbefales at alle soldater som ikke bærer tunge våben er udstyret
med mindt en granat af en eller anden slags - det kan være en
brandgranat, fragmentationsgranat, blitzgranat, eller andet - ifald det
skulle blive nødvendigt. To eller flere anbefales på det kraftigste.

### Tilføjelser

Ingen

------------------------------------------------------------------------

### Skadetype

- [ild](Damage/fire "wikilink")

### Færdighed

- [eksplosiver](Skills/explosive "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")