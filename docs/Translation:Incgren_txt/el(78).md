## Τεχνικές Προδιαγραφές: Εμπρηστική Χειροβομβίδα

**ΕΠΙΠΕΔΟ ΑΠΟΡΡΗΤΟΥ ΚΙΤΡΙΝΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Δ'

Αρχειοθέτηση: 20 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

Η επίθεση των εξωγήινων στο Μουμπάι υπέδειξε με οδυνηρό τρόπο την
κατάστασή στην οποία βρισκόμαστε. Η τεχνολογία των εξωγήινων είναι πολύ
πιο εξελιγμένη από τη δική μας. Η πλήρης αδυναμία των στρατευμάτων της
Κοινοπολιτείας να κάμψουν στο ελάχιστο την επίθεση στο Μουμπάι απεκάλυψε
σημαντικές ελλείψεις στην υπάρχουσα στρατιωτική εκπαίδευση και τον
εξοπλισμό. Η θυσία τριών ταγμάτων κατάφερε απλά να ανακόψει την πορεία
των εξωγήινων χωρίς να τους επιφέρει ιδιαίτερες απώλειες. Εμείς, ως
PHALANX, πρέπει να υπερβούμε τις εναντίον μας πιθανότητες και
προκειμένου να το καταφέρουμε αυτό θα χρειαστούμε ότι καλύτερο μπορεί να
μας προσφέρει η ανθρώπινη τεχνολογία.

Το Πρόγραμμα Εξκάλιμπερ δημιουργήθηκε με στόχο την ανεύρεση των πιο
αποτελεσματικών όπλων στη Γη με βάση τις προδιαγραφές κατασκευής, την
αντοχή, το ιστορικό χρήσης τους αλλά και την καταγεγραμμένη
αποτελεσματικότητά τους ενάντια στους εξωγήινους.

Οι εμπρηστικές χειροβομβίδες αποτελούν όπλα απαγόρευσης πεδίου, καθώς
καλύπτουν μεγάλη επιφάνεια με δυνατές φλόγες που είναι σχεδόν αδύνατον
να κατασβεστούν. Κατά τη ρίψη της, η χειροβομβίδα εκρήγνυται
διασκορπίζοντας το εμπρηστικό μείγμα στη γύρω περιοχή -- και σε
οποιονδήποτε αρκετά ατυχή ώστε να βρίσκεται εντός της εμβέλειας δράσης.
Το μείγμα αποτελεί παραλλαγή του αντίστοιχου που χρησιμοποιείται από τον
Β' Παγκόσμιο Πόλεμο: Θερμίτης, Νιτρικό Βάριο, Θείο και ένα δεσμευτικό
μέσο. Ο πυροδοτικός μηχανισμός λειτουργεί με καθυστέρηση και
ενεργοποιείται με το τράβηγμα της περόνης και την απελευθέρωση του
χερουλιού, που συνήθως γίνεται μόλις ρίχνεται η χειροβομβίδα. Η έκρηξη
γίνεται μετά από λίγα δευτερόλεπτα.

Η Αμερικανική χειροβομβίδα M71 αποτελείται από έναν πυρήνα εκρηκτικού
C8, ένα εσωτερικό στρώμα εμπρηστικού φορέα και ένα περιβάλλον πλαστικό
κέλυφος, το οποίο δεν δημιουργεί θραύσματα αλλά διευκολύνει την ταχεία
διασπορά του εμπρηστικού μείγματος σε όσο το δυνατόν ευρύτερη περιοχή.
Το εξωτερικό περίβλημα της M71 είναι λείο και κυλινδρικό, χωρίς τις
εγκοπές των παλαιότερων χειροβομβίδων τύπου "ανανά" του Β' Παγκοσμίου
Πολέμου, ώστε να κυλάει ευκολότερα στις διάφορες επιφάνειες.

Όπως κάθε χειροβομβίδα, το πρακτικό βεληνεκές των εμπρηστικών είναι
περιορισμένο, παρόλα αυτά εξακολουθούν να αποτελούν αναγκαίο εργαλείο
στην προσπάθεια για τον έλεγχο του πεδίου μάχης.

### Προτεινόμενο Δόγμα Χρήσης

Οι εμπρηστικές χειροβομβίδες είναι τακτικά όπλα που θα πρέπει να
χρησιμοποιηθούν για περιορίσουν ή να υποχρεώσουν τον αντίπαλο να
καταφύγει σε δυσχερές για αυτόν έδαφος. Παρά την περιορισμένη εμβέλειά
τους, μπορούν να χρησιμεύσουν στον αποκλεισμό εξόδων διαφυγής, τον
εκκαθαρισμό δωματίων ή απλά τον απευθείας εμπρησμό του εχθρού.

Θα πρέπει να εξασκείται μέγιστη προσοχή κατά τη χρήση τους ώστε να μην
βρίσκεται κανένας σύμμαχος (ειδικά πολίτες) στην περιοχή της έκρηξης,
καθώς τα εφιαλτικά αποτελέσματα του εμπρηστικού κοκτέιλ στο ανθρώπινο
δέρμα θα είναι εξίσου καταστροφικά για τις δημόσιες σχέσεις μας. Σε
τέτοιες περιπτώσεις θα πρέπει να αποφεύγεται η χρήση αυτών των θανάσιμων
χειροβομβίδων και να προτιμούνται οι κρότου-λάμψης.

Συστήνεται σε όλους τους στρατιώτες που δεν φέρουν βαρέα όπλα να έχουν
μαζί τους τουλάχιστο μια χειροβομβίδα κάποιου είδους -- εκρηκτική,
κρότου-λάμψης, εμπρηστική ή άλλου είδους -- σε περίπτωση που παραστεί
ανάγκη. Προτιμότερο είναι να έχουν δύο ή και περισσότερες.

### Πρόσθετα

Ουδέν.

------------------------------------------------------------------------

### Damage Type

- [fire](Damage/fire "wikilink")

### Skill

- [explosive](Skills/explosive "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")