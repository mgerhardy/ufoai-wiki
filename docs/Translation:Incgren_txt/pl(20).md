## Specyfikacja techniczna: Granat zapalający

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowo tworzonych sił
PHALANX będzie zmiana tych statystyk na naszą korzyść; do tego potrzebne
będzie wszystko, co dzisiejsza ziemska technologia ma do zaoferowania.

Powołanie do życia programu "Excalibur" miało na celu wyselekcjonowanie
najlepszych na Ziemi broni oraz innych środków nowoczesnego pola walki.
Podstawowym kryterium wyboru było założenie najwyższej efektywności
bojowej podczas starcia z Obcymi.

Granat zapalający należy do specyficznej kategorii broni, których efekt
działania polega głównie na wykorzystaniu niszczących właściwości ognia.
Ładunek wybuchowy granatu służy tu do rozpylenia materiału łatwopalnego
w strefie rażenia, przy jego jednoczesnym podpaleniu. Główne składniki
materiału łatwopalnego to termit (mieszanina glinu z tlenkami metali),
azotan baru, siarka oraz substancja wiążąca, których mieszaniny w
różnych proporcjach są wykorzystywane w broniach zapalających
praktycznie od końca II wojny światowej. Większość granatów wyposażona
jest w zapalnik czasowy powodujący detonację właściwego ładunku z pewnym
opóźnieniem; uruchomienie zapalnika następuje w momencie odskoczenia
tzw. łyżki, normalnie zabezpieczonej zawleczką.

Do wyposażenia żołnierzy PHALANX został wybrany granat zapalający M-71,
produkcji amerykańskiej. Jego zewnętrzną warstwę wykonano z tworzywa
sztucznego, którego rozerwanie nie spowalnia rozproszenia płonącego
materiału w obrębie strefy rażenia. Jako materiału wybuchowego użyto C8.
Zewnętrzna warstwa skorupy M-71 jest gładka i niepoddawana żebrowaniu (w
przeciwieństwie np. do najpopularniejszych podczas II wojny światowej
granatów o charakterystycznej, „spękanej” powierzchni), co znacznie
poprawia precyzję rzutów (turlania) po zróżnicowanych podłożach.

### Sugerowana Doktryna Postępowania

Granaty zapalające, oprócz standardowego zastosowania jako broń wsparcia
bezpośredniego, mogą być wykorzystywane dla osiągnięcia przewagi
taktycznej także na inne sposoby. Ich rozciągnięty w czasie efekt
działania może pozwolić np. na zamknięcie dróg ewakuacji wroga czy
zmuszenie go do przemieszczenia się.

Użycie granatów zapalających nie jest polecane, jeśli w strefie rażenia
występuje ryzyko pojawienia się cywili. W takich sytuacjach dobrą
alternatywą może być granat ogłuszający.

Wszyscy żołnierze PHALANX nieobsługujący broni ciężkiej powinni być
wyposażeni w co najmniej jeden granat dowolnego typu (odłamkowy,
zapalający, ogłuszający lub inny).

### Dodatki

Brak.

------------------------------------------------------------------------

### Rodzaj uszkodzeń

- [fire](Damage/fire "wikilink")

### Zdolność

- [explosive](Skills/explosive "wikilink")

## Linki

[Category:General](Category:General "wikilink")
[Category:Weapons](Category:Weapons "wikilink")