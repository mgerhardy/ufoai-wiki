## Specifiche Tecniche: Granata Incendiaria

**RISERVATO: LIVELLO GIALLO**

Corpo Contromisure Extraterrestri PHALANX

Foglio Tecnico, Salvacondotto: Delta

Archiviato: 20 Marzo 2084

da: C.te Paul Navarre, R&S: Dipartimento Ingegneria, PHALANX, Comando
Operazioni Atlantiche

------------------------------------------------------------------------

### Quadro Generale

L'attacco alieno su Mumbai ha reso la nostra situazione dolorosamente
ovvia. La loro tecnologia è ben più avanzata della nostra...PHALANX deve
superare queste disparità, e per farlo ci occorre il meglio del meglio
che la tecnologia umana ha da offrire.

Il Programma Excalibur è stato creato per trovare le più efficaci armi
sulla Terra, attraverso la rassegna dei loro standard costruttivi,
affidabilità, resoconti operativi, e le loro prestazioni quando si è
riusciti a dar battaglia gli alieni.

Le granate incendiarie sono armi di contenimento, capaci di ricoprire
grandi spazi di terreno con fiamme roventi praticamente impossibili da
estinguere. Una volta lanciata il corpo della granata esplode
rilasciando il composto incendiario nell'area circostante -- E su
chiunque sia abbastanza sfortunato da trovarsi nell'area suddetta. Il
composto di per se è una modifica della mistura utilizzata fin dalla
Seconda Guerra Mondiale; Termite, nitrato di bario, zolfo e un agente
aggregante.

La granata si innesca premendo prima il bottone e poi rilasciando la
maniglia, il che avviene solitamente nel momento in cui la granata viene
lanciata. Essa esploderà dopo un periodo di alcuni secondi.

L'americana M71 è lo standard utilizzato e consiste in un nucleo di
esplosivo C8, uno strato interno composto dall'agente incendiario e un
involucro esterno in plastica che non si frammenta ma nemmeno rallenta o
blocca la diffusione del composto in una ampia area. L'involucro della
M71 è cilindrico e liscio a differenza delle granate "ananas" della
Seconda Guerra Mondiale, allo scopo di facilitare il rotolamento su
varie superfici.

Come tutte le bombe a mano la gittata è limitata, ma le M71 possono
essere uno strumento essenziale per ottenere il controllo del campo di
battaglia.

### Utilizzo Raccomandato

Le granate incendiarie sono armi tattiche che dovrebbero essere
utilizzate per contenere o forzare il nemico in un terreno svantaggioso.
Esse non possono essere lanciate molto lontano, ma possono servire per
bloccare vie d'uscita, ripulire stanze o semplicemente avvolgere il
nemico in un inferno di fuoco.

Particolare attenzione deve essere posta in modo tale che nessun amico
(in particolare civile) sia esposto all'area d'effetto della granata,
poiché l'effetto del cocktail termico su tessuto umano è un incubo per
le pubbliche relazioni. In queste situazioni l'utilizzo di granate
letali è sconsigliato, si dovrebbe dare preferenza alle granate
accecanti.

È consigliabile equipaggiare tutti i soldati privi di armi pesanti con
almeno una granata di qualsiasi varietà -- Incendiaria, frammentazione,
accecante o altro -- In caso la situazione lo richieda. Due o più tipi
sono raccomandabili.

### Addenda

Nessuna.

------------------------------------------------------------------------

### Tipo di danno

- [fuoco](Danno/fuoco "wikilink")

### Abilità

- [esplosivi](Abilità/esplosivi "wikilink")

## Links

[Category:Generale](Category:Generale "wikilink")
[Category:Armi](Category:Armi "wikilink")