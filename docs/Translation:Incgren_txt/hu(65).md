## Technikai specifikáció: Gyújtógránát

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

A gyújtógránátok területbarikádozó eszközök, melyek forró, szinte
elolthatatlan lángokkal képesek nagy területeket borítani. Eldobásuk
után, a gránát teste felrobban és gyúlékony anyaggal teríti be a
környező területet és mindenkit, aki elég szerencsétlen, hogy az adott
területen legyen. Ez a gyúlékony anyag egy, a II. világháború óta
alkalmazott elegy módosított változata; termit, bárium nitrát, kén és
kötőanyag. A gránát gyutacsa késleltetve robban, miután eltávolítottuk a
biztonsági szeget és elengedtük a biztosító kart, hasonlóan, mint a
kézigránát eldobásánál. A robbanás néhány másodperc elteltével történik.

A standard amerikai M71 gránát egy C8-as gyújtómagból, egy belső
gyújtóelegy rétegből és egy külső műanyag borításból áll, mely nem
szilánkosodik, és főleg azt segíti elő, hogy a gyúlékony anyag minél
jobban elterülhessen a területen. Az M71 borítása sima felületű, henger
alakú, nem úgy, mint a régi, "ananászra" emlékeztető II. világháborús
gránátok, így könnyebbé teszi, hogy különböző felületeken könnyedén
átgördülhessen.

Mint minden kézigránátnak, ezek hatótávolsága is korlátozott, de
elengedhetetlen fegyverek lehetnek, hogy mi irányíthassuk a csatateret.

### Alkalmazási javaslat

A gyújtógránátok olyan taktikai fegyverek, melyekkel feltartóztathatjuk
az ellenfeleket, vagy hátrányos pozícióba szoríthatjuk őket. Nem lehet
túl messzire dobni őket, viszont menekülési útvonalakat vághatunk el,
teljes helyiségeket tisztíthatunk meg, vagy egyszerűen csak lángoló
pokolba kényszeríthetjük vele ellenfeleinket.

Elővigyázatosnak kell azonban lenni, nehogy saját egységeink, vagy
civilek tartózkodjanak a hatókörében, mivel a tartalmazott gyúlékony
koktél emeeri szöveten borzasztó égési sérüléseket okoz. Ilyen
helyzetekben halálos gránátok használata nem javasolt; inkább
villanógránátokat vessünk be.

Ajánlatos minden, nem nehézfegyvert alkalmazó katonának, hogy legalább
egy, valamilyen típusú gránáttal szerelkezzen fel - akár gyújtó-,
repesz-, villanó-, vagy más gránáttal. Belőlük kettő vagy több
alkalmazása ajánlott.

### Megjegyzés

Nincs.

------------------------------------------------------------------------

### Damage Type

- [fire](Damage/fire "wikilink")

### Skill

- [explosive](Skills/explosive "wikilink")