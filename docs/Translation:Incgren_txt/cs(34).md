## Technické Specifikace: Zápalný granát

**STUPEŇ UTAJENÍ: ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Zápalné granáty jsou zbraně pro zabrání území (area-denial) tím, že
pokryjí rozsáhlý kus země žhavými plameny, které je skoro nemožné
uhasit. Po hodu tělo granátu exploduje a pokryje hořící látkou okolní
oblast -- a každého , kdo má tu smůlu, že se v ní nachází. Vlastní náplň
je modifikace směsi, která se používá už od druhé světové války; termit,
barit dusičný, síra a přilnavý agent. Časový zápalovač granátu je
spuštěn vytáhnutím kroužku přepravní pojistky a uvolněním páky vrhové
pojistky, k uvolnění dojde obvykle při vržení granátu. Výbuch nastává po
několika vteřinách.

Standardní americký granát M71 se skládá z jádra z trhaviny C8, vnitřní
vrstvy zápalného agentu a vnějšího umělohmotného pláště, který sice
nevytváří žádné střepiny, ale zato nezpomaluje ani jinak nebrání
rozmetání náplně do širokého okolí. M71 má hladký plášť válcového tvaru,
na rozdíl od "ananasových" granátů z druhé světové války, aby jej bylo
možné snadno koulet po různých podkladech.

Jako u všech ručních granátů je dosah omezený, ale i tak mohou být
zásadním nástrojem pro dosažení kontroly nad bojištěm.

### Taktická doporučení

Zápalné granáty jsou taktické zbraně, které by se měly použít na
zabránění pohybu nepřítele nebo jeho nahnání na nevýhodné místo. Nelze
je vrhnout na velkou vzdálenost, ale můžou posloužit k zablokování
ústupové cesty, vyprázdnění místností anebo prostě k uvěznění nepřítele
ve žhnoucím pekle.

Je třeba dát pozor na to, aby v cílové oblasti nebyli vlastní vojáci
nebo dokonce civilisté, neboť účinek termitového koktejlu na lidskou
tkáň je obzvláštní noční můra pro vztahy s veřejností. V takových
případech se nasazení smrtícího granátu silně nedoporučuje a měla by se
raději dát přednost oslepujícímu granátu.

Navrhujeme, aby každý voják nevyzbrojený těžkou zbraní byl vybaven
minimálně jedním granátem některého druhu, ať už zápalným, tříštivým,
oslepujícím nebo jiným, pro případ potřeby. Doporučujeme dva a více.

### Dodatky

Žádné.

------------------------------------------------------------------------

### Typ zranění

- [oheň](Damage/fire "wikilink")

### Odbornost

- [výbušniny](Skills/explosive "wikilink")

## Odkazy

[Category:General](Category:General "wikilink")
[Category:Weapons](Category:Weapons "wikilink")