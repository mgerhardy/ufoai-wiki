# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Ręczna broń cząsteczkowa

Dowódco, jak już informowałem uprzednio, podczas badań broni
cząsteczkowej używanej przez Obcych napotkaliśmy pewne trudności podczas
prób deaktywacji ogniwa zasilającego różne rodzaje tego uzbrojenia.
Tradycyjne podejście w stosunku do tej nadzwyczaj skomplikowanej baterii
wydaje się mało sensowne – z tego też powodu chcę zaproponować bardziej
nietypową próbę deaktywacji wspomnianego ogniwa.

Działanie brutalną siłą rzadko przynosi oczekiwane efekty, jednak
(wystarczy wspomnieć węzeł gordyjski) w pewnych okolicznościach może być
jedynym sposobem na rozwiązanie pozornie nierozwiązywalnego problemu.
Jak mawia niższy rangą personel techniczny – bez młota, to nie robota. W
naszym przypadku rolę „młota” spełnić ma dużej mocy impuls
elektromagnetyczny, na którego działanie (w izolowanej komorze
radiacyjnej) chcemy wystawić baterię zasilającą broń cząsteczkową.
Zakładamy, że zniszczy on całą elektronikę ogniwa i pozwoli nam wreszcie
rozłożyć je na czynniki pierwsze.

To podejście, choć na pierwszy rzut oka może wydawać się nieco
prymitywnym, powinno pozwolić nam dowiedzieć się sporo o zasadach
działania broni cząsteczkowej. Nawet jeśli na skutek tego rozwiązania
nie dowiemy się wszystkiego, i tak będzie to więcej, niż wiemy w tej
chwili. Być może pozwoli nam także na ustalenie, jak dobrać się do
nieuszkodzonego ogniwa.

Prace ruszą, jak tylko otrzymamy Pańską autoryzację.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Ręczna broń cząsteczkowa

Dowódco, nasza metoda sprawdziła się w stu procentach. Udało się nam
zdeaktywować i otworzyć baterię zasilającą broń cząsteczkową.

Konkluzje wynikające z naszych badań daleko wykraczają poza informacje o
funkcjonowaniu broni cząsteczkowej. Staje się bowiem powoli oczywiste,
że Obcy mają dostęp do technologii daleko wykraczających poza to, czym
dysponujemy my. Chciałbym zostać właściwie zrozumiany – nie chodzi tutaj
o zaawansowanie techniczne tego czy tamtego karabinu, granatu czy innej
broni, ale o wiedzę teoretyczną, która wyprzedza naszą naukę tak bardzo,
że jest to wręcz trudne do określenia. Nie pierwszy już raz zetknęliśmy
się z rozwiązaniami, których działanie jesteśmy w stanie ogólnie pojąć,
ale nie mamy najmniejszych szans, by zrozumieć, jaka teoria legła u
podstaw ich stworzenia. Wszystko to nasuwa oczywiste pytanie, czemu Obcy
bawią się z nami w kotka i myszkę? Ich motywacje i strategia to chyba
najważniejsza w tej chwili niewiadoma.

Jeśli chodzi o szczegóły konstrukcyjne urządzenia, które dotąd
nazywaliśmy "ogniwem" lub "baterią", wyniki badań są wręcz
nieprawdopodobne. Nie jest to bowiem po prostu jednostka magazynująca
enegię, ale ni mniej ni więcej, tylko zminiaturyzowany do
niewyobrażalnie małych rozmiarów synchrotron. Rozpędza on cząstki po
cylindrycznym torze, poprowadzonym dookoła baterii wielkości znaczka
pocztowego. Cząstki rozpędzone w synchrotronie kierowane są poprzez
układ pól magnetycznych o zmiennym gradiencie do urządzenia skupiającego
je w wiazkę, kierowaną następnie na cel.

Dowódco, uprzedzę Pana pytanie – nie ma najmniejszych szans, byśmy byli
w stanie zduplikować to urządzenie. Poziom miniaturyzacji zastosowany w
przypadku synchrotronu moglibyśmy bez zbędnej przesady określić
ocierającym się o magię. Możemy stosunkowo łatwo produkować wszystkie
rodzaje ręcznej broni cząsteczkowej, jednak jeśli chodzi o jej
zasilanie, będziemy musieli polegać na tym, co naszym żołnierzom uda się
zdobyć na wrogu.

Myślę, że warto jeszcze raz podkreślić, iż postępowanie Obcych jest
zupełnie zagadkowe. Skoro dysponują tak zaawansowanymi technologiami
wojskowymi, czemu nie przeprowadzają ataku na pełną skalę...? Nie
bylibyśmy w stanie stawić im czoła, to raczej oczywiste. Jakakolwiek
jednak logika nimi powoduje, czas pracuje na naszą korzyść. Musimy go
dobrze wykorzystać.

--mjr Navarre

## Linki