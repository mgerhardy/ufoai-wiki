# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Żywy Obcy

Dowódco,

Udało nam się pojmać żywego przedstawiciela rasy Obcych! Stworzenie,
schwytane podczas ostatniej misji taktycznej, przebywa bezpiecznie w
Kwarantannie (której systemy podtrzymywania życia pracują zgodnie z
przewidywaniami) pod naszą baczną obserwacją.

Zdaje Pan sobie sprawę tak dobrze jak ja, że powinniśmy poddać Obcego
wszelkim możliwym testom jak najszybciej. Jeśli uda się nam z nim
porozumieć, być może uda się nam także uzyskać odpowiedzi (chociażby
częściowe) na nurtujące nas wszystkich podstawowe pytania - skąd
przybywają Obcy, dlaczego nas zaatakowali i jakie są ich cele i
oczekiwania. Nie jest wykluczone, że uda się nam też uzyskać wiedzę o
tym, jak skuteczniej opierać się atakom naszych wrogów.

Prace ruszą, jak tylko otrzymamy Pańską autoryzację,

Dr Connor

# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Propozycja: Żywy Obcy

Dowódco,

Zakończyliśmy pierwszą część naszych badań nad żywym przedstawicielem
obcej rasy.

Badany osobnik został poddany całemu szeregowi testów toksygologicznych,
które bez wątpienia wzbogaciły naszą wiedzę na temat fizjologii Obcych.
Niestety, wszelkie próby nawiązania kontaktu, czy chociaż uzyskania
reakcji behawioralnej wyższego rzędu zakończyły się kompletnym fiaskiem.
Odkąd Obcy trafił w nasze ręce, nie wykazał nawet śladowych przejawów
wyższej inteligencji. Całe jego zachowanie ogranicza się do podstawowych
zachowań nie angażujących myślenia abstrakcyjnego – Obcy śpi, je, wydala
i niewiele poza tym. Zachowuje podstawowe odruchy w stosunku do
zewnętrznej stymulacji, ale poza tym pogrążony jest w zupełnej
bierności, co także odnosi się do pracy mózgu (wskazują na to testy
EEG).

Na obecnym etapie badań nie jesteśmy w stanie nawet pokusić się o
wyjaśnienie tego dziwacznego stanu pozostającego w kompletnej
sprzeczności z inteligencją, aktywnością i inicjatywą reprezentowaną
przez Obcego podczas walki. Na chwilę obecną nie jesteśmy nawet w stanie
sformułować hipotezy wyjaśniającej nasze obserwacje empiryczne. Nie
sądzimy, by brak aktywności Obcego było w jakikolwiek sposób związany z
traumą wywołaną pojmaniem i naszymi działaniami. Potrzebujemy więcej
czasu i badań, by dojść do sensownych wniosków. Obserwacja Obcego będzie
kontynuowana i jeśli wydarzy się coś istotnego, natychmiast złożę Panu
raport.

Z poważaniem,

Dr Connor

## Linki

- [Alien Breathing
  Apparatus](Research/Alien_Breathing_Apparatus "wikilink")