## Progetto -- Hangar Piccolo per UFO

**RISERVATO: LIVELLO NERO**

Corpo Contromisure Extraterrestri PHALANX

Costruzioni Precis, Salvacondotto: Sigma -- Riservato: Solo Visione del
Comandante

Data: 16 Marzo 2084

**DA:** C.te Paul Navarre, R&S: Dipartimento Ingegneria, PHALANX,
Comando Operazioni Atlantiche

### Quadro Generale

![](Ufo-hanger.png "Ufo-hanger.png")Questi sono i piani di costruzione
definitivi per i nostri nuovi hangar per contenere gli UFO. Sono
progettati per immagazzinare un UFO recuperato per il disassemblaggio,
rimanendo contrassegnati come pieni finché questo non sarà completamente
ridotto alle proprie componenti base e i pezzi trasferiti ad un
Magazzino. Gli UFO richiedono un lavoro pesante di smontaggio prima di
poter essere depositati nel Magazzino, perciò è necessario smontarli
prima di poter iniziare a mettere da parte o utilizzare i pezzi
recuperati. Fare questo lavoro sul luogo di ritrovamento è decisamente
poco conveniente. Sarebbe pericoloso per la vita dei nostri scienziati e
ingegneri, potrebbe attirare saccheggiatori, e comprometterebbe senza
dubbio la segretezza della nostra operazione.

L'importanza di studiare gli UFO catturati dovrebbe essere più che
ovvia. Ci darà una maggiore percezione del funzionamento e delle
vulnerabilità della navicella aliena, e potrebbe portare alla scoperta
di nuove tecniche per aumentare l'efficacia dei nostri stessi velivoli.
Una volta che un UFO recuperato è stato Messo in Sicurezza per il
trasporto, viene trasportato alla base PHALANX tramite elicotteri di
trasporto. Le operazioni di recupero sono gestite da forze dell'ONU
locali per allevare la pressione sulle nostre limitate risorse.

Un Hangar Piccolo per UFO può contenere un velivolo alieno di dimensioni
limitate. Giudicheremo le dimensioni di ogni tipo di UFO nel momento in
cui lo troveremo e determineremo quale hangar sarà necessario per
immagazzinarlo.

L'Hangar Piccolo per UFO richiede un Generatore per rifornire i suoi
macchinari ad alta energia e gli strumenti di taglio alimentati a
plasma. Richiede inoltre un Magazzino e una Officina per gestire lo
smontaggio.

### Dottrina Consigliata

Tutti gli UFO recuperati dovranno essere disattivati permanentemente una
volta consegnati nelle nostre mani. Nel caso la base finisca sotto
attacco di forze aliene, non ci possiamo permettere il rischio extra che
un UFO immagazzinato venga riattivato e utilizzato contro di noi. Anche
senza una unità di guida, qualsiasi sistema di armamento rimasto attivo
rappresenterebbe una grave minaccia contro la nostra base.

Se questa procedura verrà seguita, l'Hangar UFO sarà un obiettivo di
minore importanza tattica per attaccanti alieni e sarà probabilmente
ignorato se non come obiettivo facoltativo. Impedirci di smantellare gli
UFO dovrebbe essere decisamente meno attraente che bloccare la nostra
ricerca o produzione, o distruggere la nostra base completamente.

Avremo probabilmente bisogno di molte di queste installazioni per
smontare e/o esaminare diversi UFO contemporaneamente. Comunque, se
necessario, potremo rimuovere una nave dai nostri hangar e farla
distruggere per fare spazio ad una nuova. In questo scenario tutti i
pezzi già trasferiti al Magazzino rimarranno disponibili, ma qualsiasi
pezzo non ancora rimosso dall'UFO verrà distrutto con esso.

### Addenda

Nessuna.

------------------------------------------------------------------------

See also: [Vehicles & UFOs](Vehicles_&_UFOs "wikilink")

[Category:Generale](Category:Generale "wikilink")
[Category:Infrastrutture](Category:Infrastrutture "wikilink")
[Category:General](Category:General "wikilink")
[Category:Facilities](Category:Facilities "wikilink")