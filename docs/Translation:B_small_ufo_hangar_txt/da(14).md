## Tegninger -- Lille ufo-hangar

**KLASSIFIKATIONSNIVEAU SORT**

FALANKS rumvæsenudrykningsenhed

Forskningsdokument, sigma tilladelse -- Kun for øverstbefalendes øjne

Arkiveret: 19. marts 2084

Af: Kommandør Paul Navarre, F&U: Ingeniørdivisionen, FALANKS,
Hovedkvarteret

------------------------------------------------------------------------

### Overblik

![](Ufo-hanger.png "Ufo-hanger.png")Dette er de færdige planer for vores
nye små ufo-hangarer. De er beregnet til at kunne servicere en bjærget
ufo som kan skilles ad her, og bygningen vil være markeret som besat
indtil fartøjet er helt skilt ad i sine enkeltdele og delene er overført
til lageret. Ufoer kræver lang tid at skille ad, før de passer ind i
lageret, så ufoerne må skilles ad, før vi kan begynde at opmagasinere
eller anvende enkeltdelene. At udføre dette arbejde på
nedstyrtningsstedet må stærkt frarådes. Det kan være farligt for vores
videnskabsmænd og ingeniørers helbred, det kan tiltrække røvere, og det
vil uden tvivl kompromitere sikkerheden og hemmeligheden ved vores
operation.

Vigtigheden af at studere erobrede ufoer er indlysende. Det vil give os
viden, om måden de fungerer på og deres svagheder, og det kan føre til
opdagelsen af nye teknologier der kan forbedre vores egne fartøjers
effektivitet. Når først en erobret ufo er sikret til transport bliver
den transporteret til vores FALANKS base ved brug af
transporthelikoptere. Bjærgningen håndteres af lokale FN-styrker for at
mindske presset på vores ressourcer.

Den lille ufo-hangar kan håndtere 1 rumvæsenfartøj af mindre størrelse.
Vi vil vurdere størrelsen af hver enkel ufo, efterhånden som vi møder
dem og derefter afgøre hvilken hangar der kræves for at kunne opbevare
dem.

Den lille ufo-hangar kræver et kraftværk til sit maskineri og
plasmaskærende værktøj, der kræver meget energi. Hangaren kræver også et
værksted og et lager til håndteringen af afmonteringen.

### Anbefalet doktrin

Alle bjærgede ufoer bør skilles ad når først de er kommet i vores
hænder. Kommer basen under angreb fra rumvæsener, kan vi ikke risikere
at opbevarede ufoer bliver genaktiveret og brugt imod os. Selv uden
drivmiddel vil ethvert våbensystem stadig aktivt udgøre en alvorlig
trussel mod vores base.

Hvis denne procedure følges, vil ufo-hangaren være af mindre taktisk
værdi for en eventuel angriber og vil højst sandsynlig blive ignoreret
eller anset for at være et mindre angrebsmål. At forhindre os i at
skille ufoer ad er langt mindre attraktivt end at lukke vores forskning
eller produktion ned, eller endog helt at ødelægge vores base.

Vi vil højst sandsynlig skulle bruge flere af disse installationer for
at kunne skille og undersøge flere ufoer på samme tid. Hvis nødvendigt
kan vi fjerne et luftfartøj fra vores hangarer og knuse den for at skabe
plads for et nyt ufo-luftfartøj. I dette tilfælde vil allerede overførte
dele til lageret stadig være tilgængelige, men alt endnu ikke fjernet
fra ufoen ødelægges med den.

### Tilføjelse

Ingen.

------------------------------------------------------------------------

See also: [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Facilities](Category:Facilities "wikilink")