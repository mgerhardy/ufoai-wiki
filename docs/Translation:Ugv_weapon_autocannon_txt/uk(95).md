## Технічні характеристики: Модульна автоматична гармата для БНП

------------------------------------------------------------------------

### Огляд

Модульна автоматична гармата — це базове озброєння для БНП. Проста і
ефективна, розроблена так, щоб мінімізувати супутні пошкодження, якими
зазвичай страждають багатоствольні гармати. Вона стріляє стандартними 12
мм набоями для крупнокаліберних кулеметів, які через механізм подачі
завантажуються з магазину, розміщеному всередині БНП. Магазин вміщує до
6000 патронів. Використовуються бронебійні або фугасні патрони, залежно
від вимог конкретної місії.

При максимальній швидкострільності автоматична гармата може спустошити
свій магазин за дванадцять секунд. Для підвищення точності модульна
гармата оснащена автоматизованими засобами прицілювання та демпферами
віддачі. При стрільбі чергами по 16 куль, гармата може вкладати снаряди
у ціль радіусом всього 10 см, що є прекрасним показником кучності вогню
для даного типу зброї. Однак при стрільбі довгими чергами точність
експоненційно зменшується, починаючи з відмітки 16 пострілів, через
збільшення впливу віддачі та обертального моменту, які не можуть
компенсувати навіть керовані компю’тером мотори. Це робить стрільбу
довгими чергами корисною тільки для ведення вогню на придушення.

Поєднуючи чудову ударну міць і колосальну ємність магазину, ця зброя є
хорошим базисом для озброєння БНП, значно потужнішим і здатним вести
вогонь довше за все, чим може бути оснащена наша піхота. Ця річ нам
дійсно знадобиться, якщо необхідна вогнева підтримка від бронетехніки.

Гармата змонтована у спеціальній модульній турелі, спроектованій для
забезпечення взаємозамінності на різних шасі БНП. Її можна буде
встановлювати на будь-яку створену нами БНП.

### Рекомендована доктрина

Хоча ця зброя може бути використана і у тісних міських умовах, але
по-справжньому автоматична гармата покаже себе в бою на відкритій
місцевості. Інтенсивний вогонь, поєднаний з влучністю робота забезпечує
ідеальну вогневу підтримку на середніх та великих дистанціях.

Будь-ласка, перегляньте мої доповіді про 12 мм бронебійні та фугасніі
набої, щоб отримати більше інформації про індивідуальні особливості їх
застосування.

### Додатки

Відсутні.

### Тип ураження

- [звичайне](Ураження "wikilink")

## Посилання

- [12мм бронебійні
  набої](Translation:ugv_ammo_ap_rounds_txt/uk "wikilink")
- [12мм фугасні набої](Translation:ugv_ammo_fp_rounds_txt/uk "wikilink")

[Category:General](Category:General "wikilink")
[Category:Weapons](Category:Weapons "wikilink")