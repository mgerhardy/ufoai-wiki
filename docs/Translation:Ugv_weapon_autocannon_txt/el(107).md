## Τεχνικές Προδιαγραφές: Πολυβόλο ΜΕΟΕ

**ΕΠΙΠΕΔΟ ΑΠΟΡΡΗΤΟΥ ΜΑΥΡΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Σ' -- Μόνο για τα μάτια του Διοικητή

Αρχειοθέτηση: 19 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Περίληψη

Το Πολυβόλο αποτελεί το βασικό όπλο που διαθέτουμε για τα ΜΕΟΕ. Είναι
απλό, αποτελεσματικό και έχει σχεδιαστεί ώστε να ελαχιστοποιεί της
παράπλευρες απώλειες που συνήθως σχετίζονται με τη χρήση πολυβόλων με
πολλαπλές κάνες. Ως πυρομαχικά χρησιμοποιεί τυπικά βλήματα ΜΠ (Μέσου
Πολυβόλου) 12 χιλιοστών, τα οποία βρίσκονται αποθηκευμένα εντός του ΜΕΟΕ
σε μια ειδική κοιλότητα-γεμιστήρα. Η χωρητικότητα φτάνει τα 6000
βλήματα, ενώ υπάρχουν δύο κατηγορίες πυρομαχικών για την κάλυψη
διαφορετικών αναγκών: τα Διατρητικά και τα ΕΔ (Ελεγχόμενης Διασποράς).

Όταν ρίχνει με το μέγιστο ρυθμό, το Πολυβόλο μπορεί να αδειάσει τη
γεμιστήρα του σε 20 δευτερόλεπτα. Διαθέτει ένα πλήθος ρομποτικών
βοηθημάτων στόχευσης και αποσβεστών ανάκρουσης για τη βελτίωση της
ακρίβειας. Όταν το πολυβόλο ρίχνει σε ριπές 16 βλημάτων, όλες οι βολές
συγκεντρώνονται στον στόχο σε μια περιοχή 10 εκατοστών, γεγονός
εξαιρετικό για ένα όπλο τέτοιου τύπου. Όμως, σε ριπές μεγαλύτερης
διάρκειας η ακρίβεια μειώνεται εκθετικά μετά τη 16 βολή λόγω της
συσσώρευσης ανάκρουσης, την οποία ούτε οι ρομποτικοί μηχανισμοί δεν
μπορούν να αποσβέσουν. Οι μεγάλες ριπές θα χρησιμεύουν μόνο για την
παροχή πυρών κάλυψης.

Με την εξαιρετική δύναμη πυρός και την τρομακτική χωρητικότητα που
διαθέτει, ο πυργίσκος Πολυβόλου αποτελεί ένα καλό σημείο αναφοράς για
τους οπλισμούς των ΜΕΟΕ, ενώ παράλληλα είναι αισθητά ισχυρότερο και
διαθέτει μεγαλύτερη διάρκεια από οτιδήποτε μπορεί να χρησιμοποιήσει το
πεζικό μας. Είναι ακριβώς αυτό που χρειαζόμαστε για τον ρόλο της
τεθωρακισμένης υποστήριξης πυρός.

Το πολυβόλο περιέχεται σε έναν ειδικό πυργίσκο, σχεδιασμένο ώστε να
μπορεί να χρησιμοποιηθεί με διαφορετικούς τύπους ΜΕΟΕ. Πρακτικά, θα
μπορούμε να το εξοπλίσουμε σε οποιοδήποτε ΜΕΟΕ.

### Προτεινόμενο Δόγμα Χρήσης

Παρόλο που μπορεί να χρησιμοποιηθεί σε περιορισμένα αστικά περιβάλλοντα,
η πραγματική αξία του Πολυβόλου γίνεται προφανής όταν χρησιμοποιείται σε
μεγάλες και ανοιχτές περιοχές. Η τεράστια δύναμη πυρός μαζί με την
ρομποτική ακρίβεια το καθιστούν ιδανικό όπλο υποστήριξης σε εμπλοκές
μέσης και μεγάλη απόστασης.

Παρακαλώ να ανατρέξετε τα άρθρα μου σχετικά με τα Διατρητικά και τα ΕΔ
πυρομαχικά 12 χιλιοστών για πληροφορίες σχετικά με την επιμέρους
χρησιμότητά τους.

### Πρόσθετα

Ουδέν.

------------------------------------------------------------------------

### Damage Type

- [normal](Damage/normal "wikilink")

## Links

[12mm AP Rounds](UGV_Equipment/Ammunition/12mm_AP_Rounds "wikilink")
[12mm FP Rounds](UGV_Equipment/Ammunition/12mm_FP_Rounds "wikilink")

[Category:General](Category:General "wikilink")
[Category:Weapons](Category:Weapons "wikilink")