__TOC__

## Sekwencje

### "Wprowadzenie"

\[intro_sentence1\] Jest rok 2084. Na Ziemi, która nigdy nie była
najspokojniejszym miejscem, od pewnego czasu trwa w miarę stabilny
pokój. Krwawe początki XXI wieku są już historią, choć nie aż tak
odległą, by uległa zapomnieniu. Dla większości ludzi Druga Zimna Wojna
jest tylko mrocznym wspomnieniem, traktowanym podobnie jak Wojny
Światowe przez tych, którzy urodzili się w końcu XX wieku.

\[intro_sentence2\] Konflikty stawały się coraz rzadsze wraz ze
zbliżającym się końcem wieku. Nowoczesne technologie i powszechna opieka
medyczna stały się w końcu dostępne dla krajów trzeciego świata. Nawet
pożoga terroru przygasła w obliczu okrucieństw Drugiej Zimnej Wojny,
której nieludzkie obrazy pozostają wciąż żywe w pamięci ludzi, od
starych Stanów Zjednoczonych aż po zniszczony subkontynent indyjski.
Wraz z zagwarantowaniem każdej nacji uczciwej reprezentacji w ONZ,
lokalne konflikty zostały przeniesione na szczebel polityki światowej.
Standard życia powoli wzrastał, nawet w miejscach, które poprzednio były
najbiedniejszymi na Ziemi. Granice państw okrzepły i zostały
ustabilizowane przez zreformowaną Organizację Narodów Zjednoczonych,
która z powodzeniem prowadzi międzynarodowy arbitraż. Najmniejsze
państwa, w opozycji do rosnących w polityczną siłę Unii Europejskiej i
Chin, uformowały własne unie międzypaństwowe - jednocześnie okazało się,
że nie ma już słabych państw, z którymi można by zaryzykować otwarty
konflikt zbrojny. Po raz pierwszy w historii ludzkości został
zaprowadzony ład i pokój w ponad trzech czwartych świata.

\[intro_sentence3\] Dla wielu ludzi na Ziemi oznaczało to, że w końcu
nastały spokojne czasy.

\[intro_sentence4\] Celem pierwszego ataku staje się Bombaj. W dniu 3
marca 2084 roku sześć niewielkich, niezidentyfikowanych obiektów
latających, niewykrytych przez większość systemów wczesnego ostrzegania,
pojawia się na orbicie, aby w błyskawicznym tempie wylądować w
najgęściej zaludnionym miejscu na Ziemi. Nie było żadnych ostrzeżeń,
wyjaśnień, komunikatów. W ciągu dwunastu krwawych godzin zostaje
zmasakrowanych dwadzieścia tysięcy ludzi wraz z trzema elitarnymi
batalionami wojska, zanim zmasowany kontratak jednostek sił
zjednoczonych nie powstrzymał ofensywy Obcych. Wówczas, tak szybko jak
przybyli, wycofują się oni do swych statków i znikają na orbicie,
pozostawiając za sobą zasłane ciałami ulice Bombaju.

\[intro_sentence5\] Nadzwyczajne spotkanie Rady Bezpieczeństwa ONZ nie
przynosi żadnych konkretnych postanowień. Ataki nasilają się, są
przeprowadzane większymi siłami i jeszcze brutalniej niż poprzednio -
tym razem celami są Bonn, Johannesburg i Bangkok. Niektóre państwa
próbują negocjować, wysyłając wiadomości w tysiącach różnych języków do
Obcych plądrujących ich tereny. Ich próby pozostają bez odpowiedzi. Po
kilku godzinach w żadnym z trzech miast nie pozostaje przy życiu ani
jeden człowiek. Ataki kończą się, zanim siły wojskowe mają szansę
wykonać kontruderzenie. Obcy nie pozostawiają za sobą niczego poza krwią
i betonową pustynią. Wszystkie statki Obcych znikają bez śladu - choć
nikt już nie wątpi, że pojawią się ponownie.

\[intro_sentence6\] Osiemdziesiąt siedem godzin po pierwszym ataku na
Bombaj Ziemia wypowiada wojnę. Przez dwa tygodnie armie ludzkości
starają się jak mogą najlepiej odeprzeć ataki Obcych. Udaje się osiągnąć
kilka jakże cennych zwycięstw.

\[intro_sentence7\] W sytuacji bez wyboru, ONZ w końcu wykonuje ruch. Z
zakurzonych magazynów wydobyty zostaje ekwipunek bojowy, którego
niektóre elementy pamiętają jeszcze poprzedni wiek. Pod flagą ONZ do
życia przywrócona zostaje długo nieaktywna agencja byłych Stanów
Zjednoczonych założona do walki z istotami pozaziemskimi - PHALANX. Jej
celem jest likwidacja zagrożenia pozaziemskiego oraz ochrona ludzkiej
rasy bez względu na poniesione koszty.

\[intro_sentence8\] Fundowana przez wszystkie osiem potęg politycznych,
rekrutująca swoich żołnierzy z ich elitarnych jednostek - PHALANX to
najlepsi z najlepszych. Jest pierwszą i jedyną linią ziemskiej obrony
przed najeźdźcami. Nie może zawieść, bo inaczej reszta ludzkości nie
będzie miała żadnych szans.


(Tłumaczenia w innych językach na stronie
[intro](List_of_msgid/Story#Intro "wikilink").)

## Hasło UFOpedii

### "Sytuacja polityczna przed Inwazją"

W roku 2084 Ziemia jest w lepszej kondycji niż była przez ostatnie 100
lat. Prawdopodobnie po raz pierwszy to pokój i współpraca między nacjami
są normą, a nie wyjątkiem. Obecny stan rzeczy może być jednak wyjaśniony
tylko z perspektywy brutalnej historii XXI wieku.

Przez pierwszą dekadę XXI wieku kwestia Środkowego Wschodu była
najbardziej zajmującą w oczach całego świata. Napięcie wzrosło, gdy
Iran, Syria, Jordan i Afganistan utworzyły Przymierze Środkowo-Wschodnie
– ciało polityczne, które zjednoczyło świat islamski. Wkrótce potem na
skutek wyborów demokratycznych w Iraku Stany Zjednoczone utraciły nad
nim kontrolę, a sam Irak w rok później wstąpił do Przymierza razem z
Pakistanem i Libanem. Izrael w obliczu powiększającej się potęgi Unii
Europejskiej poddał się jej restrykcyjnym prawom dotyczącym praw
człowieka i wojny. Jego militarna obecność w regionie została w wyniku
tego w znaczny sposób zmniejszona.

Jednakże na przełomie lat 2009 i 2010 uwaga zwróciła się w stronę
roszczeń terytorialnych Chin. Republika Ludowa od lat kąsała swoich
sąsiadów, aż w końcu, w grudniu 2010, po dekadach ostrych słów i
mrocznych zapowiedzi, Tajwan został podbity po chińskiej inwazji
militarnej na pełną skalę. ONZ wystosowała wiele surowych reprymend, ale
i tak zostały one zignorowane. Społeczność międzynarodowa wprawdzie
długo debatowała nad tą sprawą, jednakże nie przyniosło to żadnego
efektu.

Druga Zimna Wojna pomiędzy USA a Chinami rozpoczęła się, gdy Chiny
zaanektowały Północną i Południową Koreę w 2012 roku po tym, gdy tajnym
agentom udało się uszkodzić cały północno-koreański arsenał nuklearny na
czas trwającej 3 dni inwazji. Dobrze wyszkolona i zaopatrzona armia
szybko pokonała dywizje koreańskie. Oba kraje były okupowane na długo
zanim którykolwiek z nich mógłby otrzymać pomoc. Ruch ten wywołał
jeszcze większy gniew ONZ oraz ochłodził relacje dyplomatyczne między
Chinami a Rosją na całe lata.

Napięcia na całym świecie pozostały na wysokim poziomie przez cały okres
Drugiej Zimnej Wojny, z licznymi rebeliami na zajętych terenach.
Ostatecznie jednak ani Chiny ani USA nie zdecydowały się na atak
nuklearny.

Wojna, z technicznego punktu widzenia, zakończyła się w 2031 roku, gdy
gospodarka USA załamała się pod wpływem rosnących wydatków na wojsko i
deficytu przekraczającego dochód narodowy brutto. W międzyczasie, po
następującej liberalizacji w okresie Zimnej Wojny, Chiny przejęły
stanowisko światowego lidera nie wiedząc nawet co w takiej sytuacji
zrobić. Liderzy Państwa Środka prawdopodobnie upili się władzą, byli jej
zbyt głodni i zbyt dumni. Używając armii wymuszali stosowanie swoich
decyzji, próbując przywrócić czasy brutalnych opresji stalinowskich z XX
wieku. Społeczeństwo tego nie zaaprobowało.

Wybuchła wojna domowa, jakiej Ziemia wcześniej nie widziała. Oficerowie
często odnosili się do niej jako bastarda Wietnamu i I Wojny Światowej.
Miały miejsce bombardowania całych populacji, masowe egzekucje więźniów
wojennych, uderzenia nuklearne na kilka miast – łącznie z Szanghajem,
Seulem i New Delhi – 7 czerwca 2034 r. siły rządowe zrzuciły łącznie
sześć 50-kilotonowych bomb na dobrze bronione pozycje rebeliantów,
zabijając także ochranianych przez nich cywilów.

Wojska cierpiały z powodu licznych dezercji, aż w końcu nadeszła chwila,
gdy rząd nie miał szans. Zginęło ponad 6 milionów ludzi, zanim - 15
sierpnia 2036 roku - siły lojalistów nie poddały się, po wcześniejszej
wyniszczającej i zawziętej walce, podczas gdy siły rebeliantów spychały
ich w kierunku Oceanu Indyjskiego. To wydarzenie oficjalnie zakończyło
II Zimną Wojnę.

### "Sytuacja po wojnie"

#### Republika Azjatycka


W następnych latach Republika Chińska stopniowo zwalniała podbite
tereny, łącznie z zajętymi wieki temu, oferując im wybór pomiędzy
niepodległością a miejscem w nowym senacie jako równemu i respektowanemu
członkowi nowej Republiki. Ze względu na walkę po stronie rebeliantów,
Tajwan jako pierwszy dołączył do nowego rządu pojednując się z częścią
kontynentalną po kapitulacji rządu komunistycznego. Kraj ten szybko stał
się ważnym członkiem senatu i w znacznym stopniu przyczynił się do
wysyłania schwytanych przywódców poprzedniego reżimu przed Trybunał w
Hadze na procesy za zbrodnie wojenne. Północna Korea, kolejna nacja
rebeliantów, również zdecydowała się na pozostanie w Republice,
wyczuwając szansę na większy wzrost ekonomiczny i wolność, niż gdyby
miały zostać pod władzą dyktatora. Nie zawiodła się.

<!-- -->


Chińskie odrodzenie ekonomiczne zostało okrzyknięte cudem przez
współczesnych historyków. Pierwszy przełom w nanotechnologii był
następstwem chińskich projektów badawczych, zapewniając temu państwu
liczne kontrakty medyczno-przemysłowe z całego świata. Pomimo dawnej
wrogości i niezrozumienia, pozostałe narody wschodnio-azjatyckie powoli
dołączały do Republiki, co wkrótce spowodowało zmianę jej nazwy na
Republikę Azjatycką, aby uhonorować nowych członków. W ostateczności
dołączyła nawet Japonia, wzmacniając słabnącą ekonomię i kurczącą się
przez wojnę populację. Republika pozostawała wierna swoim zasadom, wciąż
pamiętając o wojnie domowej. Przez lata wyrobiła sobie reputację państwa
potrafiącego obchodzić się w dobrej wierze ze wszystkimi narodami i
zbudowała wystarczające zaufanie i solidarność, aby mogła przemawiać
jako jeden głos miliardowej populacji południowo-wschodniej Azji.

<!-- -->


Dziś ekonomia Republiki Azjatyckiej wzrosła w znaczącym stopniu, głównie
dzięki komercjalizacji nanotechnologii i holografii. Wciąż posiada silną
i nowoczesną armię, trenowaną według najwyższych standardów.

#### Kraje Rewolucyjne


Po upadku Stanów Zjednoczonych i Chin, socjalizm w Południowej Ameryce
zwiększał się i malał w okresie powojennym. Śmierć ekonomiczna Stanów
przyniosła wezbranie rewolucyjnego ferworu, oddalając wiele narodów od
wpływu kapitalizmu. Jednakże, dzięki demokratycznej podbudowie w
większości krajów, idea władzy ludowej mogła zostać po raz pierwszy
zastosowana bez deprawacji. Ta nowa fala proponowała zjednoczenie
kierownictwa demokratycznego z prawdziwymi ideami socjalizmu.

<!-- -->


Cały kontynent był świadkiem horroru uderzenia nuklearnego na Szanghaj
podczas II Zimnej Wojny, nadawanego przez telewizje na całym świecie do
ostatniej sekundy. Nowa fala doświadczyła kolejnego uderzenia, gdy Chiny
upadły. Dzięki temu wszyscy zobaczyli doskonały przykład tego, co może
się stać, jeśli rewolucja pójdzie drogą dyktatury i totalitaryzmu. Nie
minęło dużo czasu, zanim przywódcy odpowiedzieli.

<!-- -->


Wiele krajów rządzonych przez dyktatorów natychmiast uruchomiło
narzędzia tortur, aby uciąć głowę rebelii zanim na dobre się rozpocznie.
Spowodowało to gwałtowny sprzeciw wśród większych państwach
demokratycznych, zwłaszcza Kubie, Brazylii i Argentynie. Nagle ostatni
królowie Ameryki Południowej pozostali bez żadnych przyjaciół.

<!-- -->


Jeden po drugim, pod wpływem ludzi i presji politycznej, zostali
zastąpieni przez wybrane Izby. Rewolucja zamiast zwalniać nabrała tempa;
popierała zwiększony handel, bliższą integrację i w końcu podążyła za
europejską ideą otwartych granic. Nowa sieć autostrad na całym
kontynencie wzmocniła ekonomię i pozwoliła na efektywniejsze użytkowanie
gruntów uprawnych. Bogactwa naturalne Ameryki Południowej były
wykorzystywane jak nigdy wcześniej i w końcu żądano uczciwych cen za
każde z nich.

<!-- -->


Dziś członkowie organizacji zbliżyli się tak bardzo, że są przedstawiani
jako jeden organ: Kraje Rewolucyjne. Wspólny rząd reprezentuje cały
kontynent i zarządza ekonomicznym molochem przewyższanym jedynie przez
Wielką Unię Europejską. Ich wojska są niewielkie, ale nowocześnie
uzbrojone i wytrenowane.

#### Zjednoczona Ameryka


Gdy ekonomia Stanów Zjednoczonych zaczęła upadać w późnych latach
dwudziestych XXI wieku, coraz więcej ludzi przenosiło się do Kanady i
Meksyku (sic!). Wartość dolara spadła gwałtownie do niewidzianego
wcześniej poziomu, doprowadzając do ruiny miliony ludzi, dopóki kurs nie
został poprawiony przez MNF i banki międzynarodowe. Kraj został wówczas
poddany brutalnym reformom, wymagającym sprzedania bądź długoterminowego
wydzierżawienia ponad połowy arsenału militarnego. Aby poradzić sobie z
koniecznością spłaty 16 bilionów dolarów długu, stopa procentowa została
zamrożona, a eksport przerzucił się na technologie i dobra luksusowe.
Udana restrukturyzacja NASA, połączona ze stworzeniem działającego
prototypu statku gwiezdnego sprawiły, że USA zaczęły zarabiać na
przestrzeni kosmicznej. Przylądek Canaveral zaczął oferować najtańsze
loty w przestrzeń – najpierw prototypem, potem w pełni funkcjonalnym
pojazdem kosmicznym. Pozwoliło to krajowi w znacznym stopniu zażegnać
najczarniejsze scenariusze.

<!-- -->


Kooperacja między państwami północnoamerykańskimi zaczęła się od
finansowej pomocy od Kanady i Meksyku, które zauważyły gwałtowny spadek
eksportu swoich towarów do USA i chciały wspomóc odbudowę swojego
najważniejszego partnera handlowego. Rosnąca liczba emigrantów również
spowodowała zaciśnięcie więzi. Wówczas dokonał się najbardziej
nieoczekiwany zwrot w polityce, gdy Meksykanie wybrali na swojego
prezydenta emigranta ze Stanów – Estebana Villa-Lobos Garcię.

<!-- -->


Wybory były kwestionowane, ale po dwóch przeliczeniach głosów wynik
nadal był taki sam i nowy prezydent został zaprzysiężony w lipcu 2042
roku. Ostatecznie trafna polityka i osobista charyzma zebrała wokół
niego większość krajów. Wówczas Garcia zaproponował Plan Jutra.

<!-- -->


Zgodnie z nim Meksyk, Kanada i USA miałyby się zjednoczyć jako jedno
państwo, aby przywrócić potęgę Ameryki Północnej. W serii głosowań
większa część populacji ze wszystkich krajów wsparła ten pomysł: 52% w
USA, 64% w Kanadzie i 71% w Meksyku. Połączenie zakończyło się w 2050
stworzeniem Zjednoczonej Ameryki z połączonych sił Nowego Świata. Szybko
rozwijający się przemysł kosmiczny rozprzestrzenił się po całym obszarze
nowego kraju i pomimo kilku przeszkód po drodze, Północna Ameryka parła
ku odnowieniu.

<!-- -->


Do chwili obecnej dług zmniejszył się z 16 do 2 bilionów, a standard
życia niemal całkowicie powrócił do poziomu sprzed upadku. Zjednoczona
Ameryka ma najbardziej zaawansowany przemysł kosmiczny na całym globie,
a NASA wykonuje niemal 70% komercyjnych lotów w przestrzeń. Eksportuje
się ogromne ilości dóbr do pozostałych krajów i przewiduje się, że
będzie ponownie wypłacalna w przeciągu 3 lat. Militarnie ZA jest
najsłabsza spośród wszystkich koalicji. Ma tylko niewielką armię
ochotników i niewielki budżet obronny – zgodnie z żądaniem MNF. Jednakże
ich siły są doskonale wyszkolone i mogą dotrzeć do każdego miejsca na
terenie kraju w przeciągu dwóch godzin.

#### Wielka Unia Europejska


Wraz z upływem czasu Unia Europejska rozszerzała coraz bardziej swoje
granice. Najpierw skierowała się ku Środkowemu Wschodowi, przyjmując
Izrael jako państwo towarzyszące w 2011 roku, a potem – w 2017 roku –
podnosząc do rangi pełnoprawnego członka zarówno Izrael, jak i Turcję.
Także wiele wysp na Atlantyku przyjęło rezolucję, powiększając tym samym
UE w największym stopniu przez cały XXI wiek.

<!-- -->


Po kontrowersyjnym przyjęciu Izraela jako członka stowarzyszonego, UE
wprowadziła bardziej restrykcyjne prawa dotyczące człowieka, wolności
religii i oddzielenia państwa od kościoła. Była również pierwszą
zachodnią siłą uznającą Przymierze Środkowo-Wschodnie i pomimo protestów
USA nawiązała z nim bliską współpracę w nadziei na zmniejszenie starć
kulturowych i ciągłego zagrożenia terrorystycznego. W zasadzie im się to
udało.

<!-- -->


W 2028 roku Grenlandia – po zwiększeniu jej potęgi dzięki imigrantom z
USA – formalnie zadeklarowała swoją niezależność od Danii. Nie było
żadnej bitwy, a rząd duński niechętnie na to przystał – głównie ze
względu na naciski polityczne pozostałych krajów europejskich. W
następnych miesiącach Grenlandia poważnie rozważała możliwość dołączenia
do Stanów jako protektoratu, ale rozmyśliła się, gdy UE zaoferowała jej
pełne członkostwo. To, wraz z odstępstwem od protektoratu USA przez
wiele wysp Atlantyckich, skłoniło UE do zmiany nazwy na Wielką Unię
Europejską.

<!-- -->


W zawierusze II Zimnej Wojny, WUE zawsze była w czołówce rozwoju
politycznego. Była jedyną zachodnią siłą wspierającą wniosek Przymierza
Środkowo-Wschodniego o nieudzielenie wotum zaufania starym Narodom
Zjednoczonym ze względu na ich całkowitą porażkę podczas ekspansji Chin
i w ostateczności wojny domowej. Unia wspierała również wysiłki
Przymierza do stworzenia nowego ONZ, zapewniającego sprawiedliwą
reprezentację wszystkim narodom świata i z możliwościami militarnymi do
sprostania zasadom, z jakimi początkowo zostało stworzone.

<!-- -->


Dziś Wielka Unia Europejska jest największą siłą ekonomiczną i
polityczną na świecie. Jednakże rozbudowana biurokracja i duża liczba
członków powodują jej powolne reakcje pod każdym względem. Armia jest
duża i potężna, ale słabo zintegrowana z każdą z nich postępującą wg
zasad panujących w danym kraju. Współpraca wojskowa jest trudna do
osiągnięcia i wymaga ogromnej pracy biurokratycznej. Wprawdzie z niej
pochodzi większość żołnierzy ONZ, ale służą oni jedynie jako siły
pokojowe. Przedmiot utraty zdolności bojowych przez armię od wielu lat
jest obiektem gorącej debaty w Brukseli, ale nie wydaje się, aby
jakakolwiek decyzja miała być podjęta w najbliższym czasie.

#### Przymierze Środkowo-Wschodnie


Powstanie Przymierza Środkowo-Wschodniego zaskoczyło wszystkich –
również ludzi w to zaangażowanych. Jego przeznaczeniem miało być jedynie
osłabienie wpływu zachodu na Środkowy-Wschód. Pierwotni członkowie –
Iran, Syria, Jordan i Afganistan – nie zakładały jego istnienia dłużej
niż dekadę, a po tym czasie miało się ono rozpaść pod wpływem różnic
wewnętrznych.

<!-- -->


II Zimna Wojna wszystko zmieniła. Chińska Republika Ludowa nie była już
sojusznikiem przeciwko zachodowi, a raczej powiększającym się
zagrożeniem z niepohamowanym apetytem kierującym swój wzrok na Nepal,
Indie, a nawet na suwerenne stany przy zachodniej granicy chińskiej.
Pakistan, Tadżykistan i Kirgistan dołączyły do Przymierza, aby móc
bronić się przed inwazją. Subkontynent Arabski dołączył do niego w
niecały rok później, szukając możliwości na ekspansję polityczną na
zachód. Nie zdając sobie z tego sprawy, państwa te uformowały blok
pokrywający niemal cały Środkowy Wschód. Jego pozycja była po prostu
zbyt dobra, żeby pozwolić mu upaść.

<!-- -->


Powiększone Przymierze, uznane przez Unię Europejską, wkroczyło na scenę
międzynarodową z nożem w rękach. Posiadało ono większość pozostałych
zasobów ropy i zamierzało to wykorzystać.

<!-- -->


Siła ekonomiczna Przymierza rosła, gdy zewnętrzne zasoby ropy się
kurczyły. Fabryki firm farmaceutycznych przeniosły się na
Środkowy-Wschód – jedyne miejsce na Ziemi, gdzie ropa była tania i było
jej pod dostatkiem. To, wraz z wieloma innymi zastosowaniami surowej
ropy, pozwoliło Bliskiemu Wschodowi na przetrwanie Rosyjskiej „rewolucji
nuklearnej” i późniejszej światowej migracji w kierunku zbrojeń
atomowych. Przymierze kontynuowało ekspansję na Egipt, Uzbekistan,
Turkmenistan i zaczęło kwestionować tereny Afryki wokół Morza
Czerwonego. Cały ten region został szybko spacyfikowany, gdy Przymierze
skierowało tam swoje wojska, aby wspomóc nowych członków z tego
kontynentu.

<!-- -->


Dziś, dzięki rozprzestrzenieniu się dobrobytu, Środkowy-Wschód
zrezygnował z dogmatów na rzecz świeckich praw i równości płci. Wciąż
jest rządzony przez jednostki – sułtanów, emirów, malików, prezydentów i
generałów – ale reszta Przymierza wciąż patrzy im na ręce, żeby nie
przekroczyli linii. Różnice zdań w polityce są tolerowane, głównie ze
względu na nacisk ze strony UE i innych narodów, ale nawet w 2084 roku
tylko kilku członków miało ustrój demokratyczny.

<!-- -->


Przymierze jest militarnie duże, szybkie i znaczące. Jest to jedna z
najbardziej elitarnych i najlepiej wyposażonych sił na planecie i używa
bardziej liberalnych zasad walki niż Zjednoczona Ameryka czy Republika
Azjatycka. Ich klauzula „dozwolonych strat wśród cywilów” była źródłem
krytyki na całym świecie, ale Przymierze uparcie stosowało ją przez
cztery dekady.

#### Nowa Afryka


Narodzona w przemocy i konfliktach, Nowa Afryka odnalazła swoje
zjednoczenie w separacji. Marniała przez 3 dekady wojen domowych,
czystek etnicznych, ogromnego okrucieństwa. Trwało to dopóki kilka
narodów z centralnej Afryki nie rozpoczęło szeroko zakrojonego programu
mającego na celu złamanie dominacji karteli diamentowych oraz przejecie
ich zysków w celu wprowadzenia długoterminowych planów restrukturyzacji.

<!-- -->


Wynikła z tego wojskowa i ekonomiczna rzeź. ONZ próbowała różnych
środków zatrzymania konfliktu, ale nie mając potęgi militarnej niewiele
zdziałała. Do związku krajów dołączyło wkrótce wiele innych, mając dość
już wpływów zachodnich konglomeratów. Po kilku latach udało im się w
końcu osiągnąć sukces. Dzięki temu Liga weszła w posiadanie największych
i najbardziej zaawansowanych technicznie kopalni złota i diamentów,
stając się największym pojedynczym dostawcą naturalnych diamentów na
świecie. Dało również przedsmak tego, co mogą osiągnąć razem. W ten
sposób powstał rdzeń Nowej Afryki.

<!-- -->


Wszystkie narody zaangażowane w antykartelową wojnę, za wyjątkiem
obszarów lojalnych Wspólnocie Oceanii i Przymierzu Środkowo-Wschodniemu,
rozpoczęły bliższą współpracę, wzorując się na Ameryce Południowej w
budowaniu sieci dróg, wspierając tym samym handel i komunikację.
Pozwoliło również na lepszą dystrybucję pożywienia. Przez następnych 30
lat Nowa Afryka całkowicie zlikwidowała klęskę głodu na swoim obszarze,
co pozwoliło na zmniejszenie napięć etnicznych, dążenie do
niepodległości na obszarze swojego terytorium, a także pozwoliło na
zmniejszenie kosztów publicznej pomocy medycznej. Otworzyło również nowe
rynki eksportu drewna tropikalnego i egzotycznych owoców. Współpraca
przyniosła porozumienie cenowe na całym kontynencie i po raz pierwszy,
wzorem Krajów Rewolucyjnych, Nowa Afryka zmusiła resztę świata do
uczciwego płacenia za swoje dobra i usługi.

<!-- -->


W chwili obecnej Nowa Afryka wciąż jest najsłabsza ekonomicznie spośród
wszystkich sił na świecie, ale szybko nadrabia zaległości. Posiada dużą,
zmotywowaną armię, ale nie jest ona dobrze wyposażona. Ekwipunek
stanowią głównie antyki z USA i Rosji – niektóre mające po kilkadziesiąt
lat. Mają również trudności z dotarciem do określonych lokalizacji ze
względu na częste awarie sprzętu i trudną geografię terenu. Przez
większość czasu jedyne co mogą zrobić, to raportować zauważane UFO.

#### Rosja


Odbudowa po czasach sowieckich i ich niszczącym wpływie na ekonomię
zajęło Rosji całe dekady. Jątrzyła się jak otwarta rana przez pierwszą
połowę XXI wieku: próbowała zdusić nieustającą rebelię w Czeczenii,
usiłowała się zreformować po 70 latach dominacji komunizmu i odzyskać
utraconą pozycję światowego lidera.

<!-- -->


Sprawy przyjęły korzystniejszy obrót, gdy premier Jewgienij Karamazow,
ogłosił niepodległość Czeczenii w 2047 roku. Podczas gdy nowo utworzona
Republika Czeczenii utonęła w walkach o władzę, Rosja zaczęła naprawiać
swoje wewnętrzne problemy, zostawiając Czeczenię samej sobie i ONZ,
które rozpoczęło próby zatrzymania rozlewu krwi. Niestety przez długi
okres niewiele się zmieniło, co skłoniło to państwo do powrotu do
rosyjskiej strefy wpływów – tym razem jednak jako w pełni rozpoznawalny,
niepodległy głos.

<!-- -->


Ekonomiczne odrodzenie Rosji, zwłaszcza ze zmniejszającymi się dostawami
ropy ze Środkowego-Wschodu, rozpoczęło się, gdy zaczęto wydobywać ten
surowiec na Syberii dzięki nowym technologiom i wyposażeniu, mogącym
sprostać surowym warunkom klimatycznym, a następnie budowie reaktorów
jądrowych. Rosja dużo zainwestowała w zmniejszenie elektrowni atomowych,
poprawienie ich niezawodności i wytrzymałości. Spowodowało to zmianę
surowca zasilającego elektrownie ze wzbogaconego uranu na tor, a także
umożliwiło powstanie nowych, zaawansowanych projektów opartych na
„wzmacniaczu energii” - reaktorze fuzyjnym, którego prototyp został
wybudowany w latach 2004 - 2011 niedaleko Rzymu. Dwa spośród nich
zużytkowały nawet pluton odzyskany z rozbrojonych głowic atomowych i z
odpadów pochodzących ze starych elektrowni.

<!-- -->


Wraz z wynalezieniem procesu pozwalającego na przekonwertowanie 90%
odpadów radioaktywnych ze wzmacniacza energii na niepromieniotwórcze
substancje w przeciągu tygodnia, a nie - jak do tej pory - w przeciągu
wieków, rewolucja nuklearna w Rosji stała się faktem. Rosja zakończyła
ubiegłowieczny kryzys energetyczny jednym ruchem, fuzja nuklearna stała
się bezpieczna, względnie czysta, a światowe zapasy toru wystarczyłyby
na 3000 lat.

<!-- -->


W obecnych czasach wiele z byłych republik sowieckich, podążając za
światowym trendem, przyłączyło się ponownie do Rosji chcąc skorzystać z
nowych technologii atomowych, będących głównym dobrem eksportowym tego
państwa. Rewolucja nuklearna trwa do dziś wraz z rozwojem i
komercjalizacją energii fuzyjnej. Pomimo że ekonomia wciąż nie jest w
najlepszym stanie, Rosja jest w dużo lepszej kondycji niż przez ostatnie
wieki. Wojska nie posiadają wprawdzie nowoczesnego wyposażenia, ale są
świetnie wyszkolone, zdyscyplinowane, profesjonalne i liczne.

#### Wspólnota Oceanii


Wspólnota Narodów, organizacja polityczna powstała z większości
terytoriów starego Imperium Brytyjskiego, straciła dużo wpływów w
trakcie II Zimnej Wojny. Najpierw odciął się Pakistan, wstępując do
Przymierza Środkowo-Wschodniego. Następnie, po upadku USA, Anglia i
Kanada bardziej zajmowały się swoimi terytoriami pozwalając tym samym
swoim satelitom na odpłynięcie w niebyt. Do 2030 byli członkami jedynie
z nazwy.

<!-- -->


Rosnąca siła Chin w czasie wojny spowodowała ogromne wydatki na wojsko w
Indiach i Australii, z czym ekonomia tych państw ledwo sobie radziła. W
2035 roku Indie stały się kolejnym polem bitwy chińskiej wojny domowej.
Zaprawieni w bojach żołnierze szybko poradzili sobie z obroną hindusów w
kilku krótkich, ale krwawych starciach, zajmując większość terytorium
kraju i zmuszając rebeliantów do ucieczki.

<!-- -->


Australia wraz z kilkoma członkami Wspólnoty Południowo-Afrykańskiej
przeprowadziła interwencję na pełną skalę. Po tygodniach brutalnych
walk, dywizja australijska łącząc się z siłami chińskich rebeliantów i
resztkami oddziałów armii indyjskiej niemal zmiotła z powierzchni ziemi
siły rządowe, doprowadzając do poddania w 2036 roku.

<!-- -->


Koszty jednak były wysokie. Podbite tereny Indii były pustkowiem, kraj
nie miał żadnego rządu po zrzuceniu bomby atomowej na New Delhi, a
klęska głodu zaczęła dotykać mieszkańców. Państwo zaczęło cedować
bezwartościowe tereny innym nacjom i udzieliła niepodległości wielu
regionom w obrębie swoich terytoriów. Pozostałe państwa Wspólnoty
podjęły się zadania odbudowy Indii, chociaż wiele porzuciło ten projekt
na rzecz innych supermocarstw.

<!-- -->


Rekonstrukcja Indii ostatecznie zjednoczyła Wspólnotę w jedną wielką
nację, czerpiącą korzyści z położenia geograficznego na Oceanie
Indyjskim i Południowym Pacyfiku przez nakładanie opłat na statki
przepływające przez ich wody. Transport wodny w obrębie Wspólnoty był
wolny od opłat i szybko urósł do pozycji dominującej na rywalizującym
rynku. Później, po przełamaniu siły karteli diamentów w Afryce,
Wspólnota przejęła tam wiele kopalni nieposiadających właściciela i
rozpoczęła wykorzystywanie w pełni ich potencjału.

<!-- -->


Dziś Wspólnota Narodów jest lepiej znana jako Wspólnota Oceanii, bądź
Oceania. Od momentu założenia przyjęła do swojego grona wiele krajów
spoza Wspólnoty, takich jak Madagaskar, Zimbabwe i Indonezja,
rozszerzając swoją władzę na wodach Oceanii. Pomimo że nie jest w stanie
konkurować ekonomicznie z bogatszymi nacjami, odnalazła ona swoją niszę
i jest względnie zadowolona ze swojej pozycji.

<!-- -->


Wojska Oceanii składają się głównie z potężnej floty. Jej armia lądowa
jest minimalna w porównaniu z innymi mocarstwami (za wyjątkiem
Zjednoczonej Ameryki) i służy jedynie jako siły defensywne ze średnim
wyposażeniem i wyszkoleniem. Pomimo tego jest ona w stanie całkiem
szybko odpowiadać na sytuacje awaryjne.

#### techtree entry

    tech news_initial_political_situation
    {
        type news
        name "_Political situation before the invasion"
        description "_news_initial_political_situation_txt"
        up_chapter news

        requires_AND { initialaaa }
        time 0
    }

### "PHALANX i sytuacja po ataku na Bombaj"

„Projekt PHALANX” został pierwotnie rozpoczęty w Departamencie Obrony
Stanów Zjednoczonych w 1955 roku w wyniku rosnącego zaniepokojenia
pojawiającymi się na całym świecie UFO. Potencjalna możliwość ataku
kosmitów na Ziemię źle wpływała na polityków, którzy już wtedy byli
mocno zaniepokojeni rosnącą potęgą atomową Związku Radzieckiego.
Istnienie wrogiej pozaziemskiej cywilizacji wydawało się całkiem
możliwe, nawet bardziej niż szansa na zalezienie Ziemi w całym
Wszechświecie. Ale czy Ameryka mogła sobie pozwolić na zaniedbanie
takiego ryzyka?

Wnioskodawcy projektu spędzili 2 lata na budowaniu wsparcia pośród
najwyższych władz. Ostatecznie, w 1957 roku, PHALANX uzyskał pierwsze
fundusze. Lwia część budżetu została przeznaczona na zbudowanie
zaawansowanego podziemnego kompleksu na pustyni w Newadzie, na terenie
Bazy Lotnictwa Nellis. Kompleks, nazwany „Centrum Dowodzenia Operacji
Atlantyckich PHALANX”, został wyposażony w najnowocześniejszy sprzęt,
zatrudniono też ludzi, którzy mieli najlepsze pojęcie o tym, jak
zwalczać wtargnięcia Obcych na tereny USA.

Projekt odnosił sukcesy w okresie kształtowania, rozwijając podwaliny
nowych technologii i produkując prototypy rzeczy niespotykanych
wcześniej na świecie. Wszystko to za ułamek ceny, której zażądałyby
cywilne firmy. Ze względu na swoją naturę, PHALANX był obiektem
corocznych walk przy ustalaniu budżetu, ale sukcesy jego Działu Badań i
Rozwoju zawsze dostarczały nawet najbardziej zatwardziałym przeciwnikom
powodów do kontynuowania projektu.

Jednakże świat poszedł naprzód, podczas gdy PHALANX przygotowywał się na
coś, co nigdy nie nastąpiło. Wojna w Wietnamie wymagała kolosalnego
wzrostu wydatków na wojsko, z czego praktycznie nic nie zostało
przeznaczone na PHALANX czy inne, podobne projekty, którym obcięto
budżet. Pomimo wielu próśb o dofinansowanie, Połączone Sztaby odrzuciły
je jako nierealne i pozwoliły na kontynuowanie działalności jedynie ze
względu na prowadzone prace badawczo-rozwojowe. Większość z pozostałych
środków była przeznaczana na serwisowanie starego sprzętu i prowadzenie
resztek laboratoriów.

PHALANX nigdy nie odzyskał swojej pozycji po wojnie. Budżet nie wrócił
do poziomu z lat 50-tych – czasy świetności minęły. Wprawdzie
organizacja dostarczyła kilka nowych technologii na potrzeby Wojny w
Zatoce i doświadczyła krótkiego, niewielkiego wzrostu funduszy w
pierwszych latach XXI wieku ze względu na gwałtownie rosnące wydatki na
zbrojenia w USA, ale po kilku zrywach projekt ponownie popadł w
zapomnienie.

Druga Zimna Wojna całkowicie projekt wyniszczyła. Jego dowódcy próbowali
ciągnąć działalność bez funduszy na utrzymanie samolotów w powietrzu,
ale nawet wynalezienie sztucznej nici pajęczej nie uratowało go przed
upadkiem po ekonomicznym krachu w USA. Popadający w ruinę kraj stopniowo
zamykał niepotrzebne programy militarne, aż w końcu w 2027 roku, na 5
miesięcy przed 70 rocznicą działalności, dotknęło to także PHALANX.
Zwolniono pracowników, zamknięto bazę, unikalny sprzęt zakonserwowano i
zmagazynowano. Projekt szybko popadł w zapomnienie.

Do chwili, gdy został ponownie odkryty 9 marca 2084 roku przez starszego
człowieka, który przypomniał sobie o jakichś zapiskach o nim, zawartych
gdzieś w aktach w jego starym, od dawna opuszczonym biurze.

Horror wydarzeń w Bombaju wywołał szok na całym świecie. Istnienie
inteligentnych Obcych we Wszechświecie nie było więcej kwestią wiary.
Nie tylko istnieli – nawiązali kontakt w sposób najgorszy z możliwych.
Masakra była zbyt duża i widoczna, aby rządy mogły ją utrzymać w
tajemnicy. Nagrania spalonego, zatopionego we krwi miasta obiegły całą
Ziemię. Obcy nie zostawili żadnych innych śladów wizyty. Pilnie zebrali
ciała swoich zabitych i każdy upuszczony sprzętu przed odlotem.

Panika rozprzestrzeniła się na całym świecie po przedstawieniu widoku
zniszczonego miasta. Sprawy pogorszyły się, gdy światowa opinia
publiczna dowiedziała się o rzezi w Bonn, Johannesburgu i Bangkoku. Cały
świat już wiedział o „odwiedzinach” i zdał sobie sprawę, że jest
atakowany.

Zaczęto szaleńczo szukać rozwiązania. ONZ obradowało nieprzerwanie przez
ponad tydzień. Żadne nakreślone plany nie miały sensu. Ludzkość była
całkowicie bezbronna wobec inwazji – zarówno militarnie, jak i
psychologicznie. Nikt nie przygotowywał się na taką ewentualność. Był to
scenariusz jednego z dni zagłady, na którym osiadł kurz w jakimś
zapomnianym biurze operacji strategicznych – nieprzeczytany bądź
zlekceważony. Tym razem jednak świat domagał się odpowiedzi, których
nikt nie był w stanie udzielić i działań, których nikt nie był w stanie
podjąć.

ONZ zgodziła się jedynie na kilka zdawkowych gestów; Rada Bezpieczeństwa
ewakuowała obie Międzynarodowe Stacje Kosmiczne, jak również stałą
kolonię na księżycu. Wszystkie misje na Marsa zostały zawieszone. We
wszystkich istotnych sprawach w ONZ trwał impas. Niektóre narody chciały
wybudować ogromną obronę orbitalną, podczas gdy inne chciały używać do
zestrzeliwania UFO pocisków z głowicami nuklearnymi. Niektóre miały
jeszcze bardziej niecodzienne pomysły. Sytuacja pogarszała się z dnia na
dzień, dopóki starzejący się dyplomata nie przypomniał sobie o projekcie
PHALANX.

Posiadając pełny dostęp do starych akt USA, ONZ było wstrząśnięte
odnalezionymi planami, projektami, wyposażeniem, instrukcjami treningów
– w pełni określonymi i szczegółowymi planami postępowania na wypadek
inwazji. Natychmiast postanowili ożywić PHALANX i wyposażyć go, aby mógł
bronić Ziemi przed zagrożeniem ze strony Obcych. Jednakże wszyscy,
którzy kiedyś byli związani z tym projektem albo już nie żyli, albo byli
w bardzo podeszłym wieku. Potrzebowano nowych ludzi.

Po jednomyślnym głosowaniu zdecydowano, aby projekt pozostał tak tajny,
jak to tylko możliwe – miał być znany jedynie najwyższym władzom
cywilnym i dowódcom wojskowym na świecie. Społeczeństwu przedstawiono
wygodne kłamstwa, podczas gdy ludzie zebrani z całego świata próbowali
odrodzić PHALANX i pchnąć do walki. Stare wyposażenie zostało namierzone
i odzyskane z magazynów, rozsypujące się instrukcje odnowione, a zapasy
broni uzupełnione. Z tajnym wsparciem wszystkich ośmiu supermocarstw,
projekt posiadał fundusze, wsparcie i ludzi potrzebnych do prowadzenia
wojny.

Brakowało tylko przywódcy.

[Category:Translating](Category:Translating "wikilink")
[Category:Storyline](Category:Storyline "wikilink")