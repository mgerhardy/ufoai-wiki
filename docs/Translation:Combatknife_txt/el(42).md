## Τεχνικές Προδιαγραφές: Πολεμικό Μαχαίρι

**ΕΠΙΠΕΔΟ ΑΠΟΡΡΗΤΟΥ ΚΙΤΡΙΝΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Δ'

Αρχειοθέτηση: 20 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

Η επίθεση των εξωγήινων στο Μουμπάι υπέδειξε με οδυνηρό τρόπο την
κατάστασή στην οποία βρισκόμαστε. Η τεχνολογία των εξωγήινων είναι πολύ
πιο εξελιγμένη από τη δική μας. Η πλήρης αδυναμία των στρατευμάτων της
Κοινοπολιτείας να κάμψουν στο ελάχιστο την επίθεση στο Μουμπάι απεκάλυψε
σημαντικές ελλείψεις στην υπάρχουσα στρατιωτική εκπαίδευση και τον
εξοπλισμό. Η θυσία τριών ταγμάτων κατάφερε απλά να ανακόψει την πορεία
των εξωγήινων χωρίς να τους επιφέρει ιδιαίτερες απώλειες. Εμείς, ως
PHALANX, πρέπει να υπερβούμε τις εναντίον μας πιθανότητες και
προκειμένου να το καταφέρουμε αυτό θα χρειαστούμε ότι καλύτερο μπορεί να
μας προσφέρει η ανθρώπινη τεχνολογία.

Το Πρόγραμμα Εξκάλιμπερ δημιουργήθηκε με στόχο την ανεύρεση των πιο
αποτελεσματικών όπλων στη Γη με βάση τις προδιαγραφές κατασκευής, το
ιστορικό χρήσης τους αλλά και την καταγεγραμμένη αποτελεσματικότητά τους
ενάντια στους εξωγήινους.

Το πολεμικό μαχαίρι είναι μια συμπαγής ράβδος από κοφτερό ατσάλι μήκους
είκοσι έξι εκατοστών και μπορεί να χρησιμοποιηθεί για διάφορους
καθημερινούς σκοπούς. Η κόψη του μαχαιριού είναι ενισχυμένη με σκληρά
κεραμικά που ενισχύουν την ικανότητά του να διαπερνάει θώρακες, ενώ
είναι ισορροπημένο κατάλληλα ώστε να μπορεί ο χρήστης να το πετάξει στον
στόχο αν χρειαστεί. Ακόμα διαθέτει ένα δακτύλιο με τον οποίο μπορεί να
προσαρμοστεί ως ξιφολόγχη στην κάννη ενός κλασσικού επιθετικού
τουφεκιού.

Προέκυψε έντονη διαμάχη για τον αν πρέπει ή όχι να συμπεριλάβουμε το
πολεμικό μαχαίρι στο οπλοστάσιό μας. Το Μουμπάι μας έδειξε ότι ακόμα και
στις καλύτερες συνθήκες, ένα μαχαίρι δεν συγκρίνεται με τα όπλα των
εξωγήινων. Στη περίπτωση που οι εξωγήινοι δεν πυροβολήσουν έναν
στρατιώτη με μαχαίρι πριν καν τους πλησιάσει, σίγουρα θα τον
ξεκοιλιάσουν με τις φρικτές λεπίδες τους που διαπερνούν ακόμα και
θωράκιση. Ελάχιστες είναι οι περιπτώσεις όπου μαχητές έμπειροι σε μάχη
με μαχαίρια κατάφεραν να υπερνικήσουν εξωγήινους αντίπαλους.

Παρόλα αυτά, το πολεμικό μαχαίρι έχει σώσει πολλές ζωές ανά τους αιώνες
στις περιπτώσεις που τα πυροβόλα όπλα αχρηστεύονταν ή τελείωναν τα
πυρομαχικά. Ποτέ δεν αχρηστεύτηκε όσο και αν προχώρησε η ανθρώπινη
τεχνολογία. Ακόμα και οι εξωγήινοι χρησιμοποιούν αντίστοιχες λεπίδες.
Όταν ένας στρατιώτης δεν έχει εναλλακτική, το μαχαίρι θα είναι πολύ
χρησιμότερο από τις γυμνές του γροθιές.

Αν ένας στρατιώτης εμπλακεί σε μάχη σώμα με σώμα με τον εχθρό, το
μαχαίρι θα τον υπηρετήσει πιστά.

### Προτεινόμενο Δόγμα Χρήσης

Στο πεδίο της μάχης το μαχαίρι αποτελεί την έσχατη λύση. Αν έχουν
εξαντληθεί όλα τα υπόλοιπα όπλα και ο εχθρός βρίσκεται προ των πυλών,
τότε ένα καλό μαχαίρι ίσως αποβεί σωτήριο. Ακόμα και σε τέτοιες
περιπτώσεις, όμως, χρειάζεται μεγάλη προσοχή αφού η επίθεση με μαχαίρι
σε έναν εχθρό που δεν είναι τραυματισμένος ή αποδυναμωμένος ισοδυναμεί
με ταξίδι στο νεκροτομείο.

### Πρόσθετα

Ουδέν.

------------------------------------------------------------------------

### Damage Type

- [normal](Damage/normal "wikilink")

### Skill

- [close](Skills/close "wikilink")

## Links

- [9mm Pistol](Equipment/Secondary_Weapons/9mm_Pistol "wikilink")
- [Kerrblade](Equipment/Secondary_Weapons/Kerrblade "wikilink")
- [Plasma Blade](Equipment/Secondary_Weapons/Plasma_Blade "wikilink")

[Category:General](Category:General "wikilink")
[Category:Weapons](Category:Weapons "wikilink")