## Specyfikacja techniczna: Nóż bojowy

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowo tworzonych sił
PHALANX będzie zmiana tych statystyk na naszą korzyść; do tego potrzebne
będzie wszystko, co dzisiejsza ziemska technologia ma do zaoferowania.

Powołanie do życia programu "Excalibur" miało na celu wyselekcjonowanie
najlepszych na Ziemi broni oraz innych środków nowoczesnego pola walki.
Podstawowym kryterium wyboru było założenie najwyższej efektywności
bojowej podczas starcia z Obcymi.

Nóż bojowy to nieodłączny przyjaciel każdego żołnierza, przydatny
zarówno w walce wręcz, jak i przy bardziej prozaicznym otwieraniu
konserwy. Model używany przez naszych żołnierzy, długości 26 cm,
wykonany z hartowanej stali z ceramicznym ostrzem, świetnie sprawdza się
w obu rolach. Znakomicie wyważony, może być miotany, jeśli zajdzie taka
potrzeba; posiada także uchwyt umożliwiający zamontowanie go na lufie
karabinu w roli bagnetu.

Decyzja o umieszczeniu noża bojowego w arsenale żołnierzy PHALANX
poprzedzona była gorącą dyskusją. Świeże doświadczenie z walk w Bombaju
zdawało się wskazywać, że w większości przypadków żołnierze sił
Sprzymierzonych mieli niewielkie szanse na nawiązanie walki wręcz z
Obcymi. Gdy do takich starć dochodziło - ostrza używane przez Obcych
okazywały się znacznie skuteczniejsze, niż nasze. Odnotowano tylko kilka
zwycięstw w bezpośrednim starciu, które przypadły walczącym po naszej
stronie - w większości przypadków było to wspólnym efektem szczęścia i
perfekcyjnego opanowania sztuki walki wręcz przez niektórych spośród
żołnierzy Sił Sprzymierzonych.

Z drugiej strony, niejednokrotnie w przeszłości nóż bojowy ocalił życie
wielu żołnierzy - w przypadkach, kiedy skończyła im się amunicja, bądź
kiedy ich broń uległa zacięciu. Jest znaczące, że różne formy noży nie
wyszły z użycia przez całą historię wojskowości; nawet Obcy używają
ostrzy w walce w zwarciu. W sytuacji, gdy pozbawiony bardziej
zaawansowanej broni (z dowolnej przyczyny) żołnierz zmuszony będzie do
walki wręcz, nóż wciąż jest lepszy niż gołe pięści. Tonący brzytwy się
chwyta, jak głosi przysłowie.

Jeśli nasi żołnierze znajdą się w sytuacji zmuszającej do walki w
bezpośrednim kontakcie, nóż bojowy będzie im dobrze służył.

### Sugerowana Doktryna Postępowania

Podczas walki, nóż jest "ostatnią instancją", która może ocalić życie
żołnierza. W walce z Obcymi nóż bojowy może być użyteczny tylko w
wyjątkowych przypadkach; atak przy użyciu jedynie noża na w pełni
sprawnego przeciwnika to prawie pewne samobójstwo.

### Dodatki

Brak.

------------------------------------------------------------------------

### Typ uszkodzeń

- [normal](Damage/normal "wikilink")

### Zdolność

- [close](Skills/close "wikilink")

## Linki

- [Pistolet kal.
  7.62mm](Ekwipunek/Broń_dodatkowa/Pistolet_kal._7.62mm "wikilink")
- [Artefakt Obcych --
  Kerrnóż](Ekwipunek/Broń_dodatkowa/Kerrnóż "wikilink")
- [Plasma Blade](Equipment/Secondary_Weapons/Plasma_Blade "wikilink")

[Category:General](Category:General "wikilink")
[Category:Weapons](Category:Weapons "wikilink")