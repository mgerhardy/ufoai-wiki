## Technické Specifikace: Bojový nůž

**STUPEŇ UTAJENÍ: ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Bojový nůž je pevný 26 cm dlouhý nabroušený kus oceli, který je možné
použít v řadě každodenních situací. Pro použití jako zbraň je ostří nože
vyrobeno z tvrdého keramického materiálu s lepší účinností proti
pancířům a vyvážení umožňuje v případě potřeby nožem házet. Je také
opatřen bajonetovým kroužkem pro připevnění ke starým typům vojenských
pušek.

Začlenění bojového nože do našeho arzenálu bylo předmětem vášnivého
sporu. Bombaj nás naučila, že i za těch nejlepších podmínek se nůž
nemůže vyrovnat cizáckým zbraním. Pokud nožem ozbrojený voják není
zastřelen ještě předtím, než se dostane na dosah k nepříteli, zcela
jistě bude rozpárán jednou z těch prokletých cizáckých čepelí řezajících
pancíř jako máslo. Pouze při několika málo příležitostech se zkušeným
bojovníkům s nožem podařilo zvítězit nad cizáckým protivníkem.

I tak ale bojový nůž zachránil během let mnoha vojákům krk když se
střelná zbraň porouchala nebo došly náboje. Staletí technického vývoje
ho neučinila zbytečným; dokonce i cizáci používají čepelové zbraně. Když
dojde na lámání chleba, nůž v ruce je pořád mnohem lepší než holé pěsti.

Pokud se vojákovi podaří dostat až na kontaktní vzdálenost, tato zbraň
mu dobře poslouží.

### Taktická doporučení

V boji je nůž nouzová zbraň. Pokud jsou všechny ostatní zbraně vyčerpány
a nepřítel je před branami, dobrý nůž může zachránit kůži. Ale i v
takových zoufalých chvílích je to hodně riskantní podnik; zaútočit nožem
na nepřítele, který nebyl předtím zraněn nebo oslaben je rychlý způsob,
jak skončit na pitevním stole.

### Dodatky

Žádné.

------------------------------------------------------------------------

### Typ zranění

- [normální](Damage/normal "wikilink")

### Odbornost

- [zblízka](Skills/close "wikilink")

## Odkazy

- [Pistole
  P-12](Vybavení/Záložní_zbraně/Pistole_ráže_7.62_mm "wikilink")
- [Rrrozparovač](Vybavení/Záložní_zbraně/Cizácký_artefakt_--_Rrrozparovač "wikilink")
- [Plasmová
  dýka](Vybavení/Záložní_zbraně/Cizácký_artefakt_--_Plasmová_dýka "wikilink")

[Category:General](Category:General "wikilink")
[Category:Weapons](Category:Weapons "wikilink")