## Технічні характеристики: Бойовий ніж

------------------------------------------------------------------------

### Огляд

Бойовий ніж - це суцільне, заточене сталеве лезо, довжиною двадцять
шість сантиметрів, що може бути використане для цілого ряду повсякденних
цілей. В якості зброї ніж вирізняється покращеними бойовими
характеристиками, які забезпечуються застосуванням твердої кераміки для
підсилення його вістря, завдяки чому ніж набув відмінних бронебійних
можливостей. Також цей ніж добре збалансовано для метання. Крім того,
завдяки багнетному кільцю, його можна кріпити на гвинтівки старих
модифікацій.

Долучення бойового ножа до нашого арсеналу стало предметом гарячих
суперечок. Бомбей довів, що навіть за найсприятливших умов ніж не може
зрівнятись зі зброєю прибульців. Навіть, якщо озброєного ножем бійця не
застрелять до того, як він досягне мети, він майже напевно буде
пошматований інопланеним лезом, здатним розсікати броню. Тільки дуже
досвідчені бійці у поодиноких ситуаціях можуть одержати перемогу над
прибульцем за допомогою ножа.

Тим не менше, ніж врятував чимало життів, коли вогнепальна зброя
виходила з ладу чи закінчувались набої. Він не застарів за століття
технічного прогресу; навіть у прибульців є холодна зброя. Коли
закінчились набої, краще мати ніж у руках, аніж самі кулаки.

Якщо боєць наблизився на дистанцію рукопашного бою, ця зброя йому добре
послужить.

### Рекомендована доктрина

В бою, ніж є зброєю останньої надії. Якщо всі інші засоби будуть
вичерпані, і ворог біля воріт, то добрий ніж може врятувати положення.
Проте, навіть у такій відчайдушній ситуації це ризикована справа. Напад
лише з ножем на ворога, якого не було поранено чи ослаблено раніше — це
швидкий спосіб потрапити в морг.

### Додатки

Немає.

### Тип ураження

- [звичайне](Ураження/звичайне "wikilink")

### Навики

- [ближній бій](Навики/ближній "wikilink")

## Посилання

- [Пістолет P-12](Translation:Pistol_txt/uk "wikilink")
- [Кер-лезо](Translation:kerrblade_txt/uk "wikilink")
- [Плазма-ніж](Translation:plasblade_txt/uk "wikilink")

[Category:General](Category:General "wikilink")
[Category:Weapons](Category:Weapons "wikilink")