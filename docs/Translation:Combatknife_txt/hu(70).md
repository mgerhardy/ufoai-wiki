## Technikai specifikáció: Harci kés

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

A harci kés egy merev, huszonhat centiméter hosszú, éles fémdarab, amit
számos mindennapi célra lehet használni. Mivel fegyver, a kés éle kemény
kerámiával van megerősítve, hogy könnyebben áthatoljon a páncélon,
valamint dobáshoz is ki van egyensúlyozva -- ha szükség lenne rá. A
rajta lévő gyűrűvel bajonettzárral csatlakoztatható régi típusú katonai
puskák csövéhez.

Heves vita tárgya volt bevegyük-e a harci kést arzenálunkba. Bombayben
megtanultuk, hogy a kés még a legkedvezőbb körülmények közt sem méltó
ellenfele az idegenek fegyvereinek. Ha a késes katonát nem lövik le még
mielőtt elérhetné ellenfelét, még akkor is szinte biztos hogy kibelezi
az idegenek valamelyik kegyetlen, páncélt átmetsző pengéje. Egy kézen
megszámolható az esetek száma mikor tapasztalt késharcosok győztek
idegen ellenfelükkel szemben.

Mégis, a harci kés már sok életet mentett meg az évek során mikor a
lőfegyverek csütörtököt mondtak, vagy elfogyott a lőszer. A több
évszázados technikai fejlődés sem tette elavulttá a kést, még az
idegenek is használnak pengéket fegyverként. Ha már választani kell, egy
kés még mindig sokkalta jobb, mint ököllel menni az ellennek.

Ha a katona az ellenfél közvetlen közelébe jutott, ez a fegyver nagy
hasznára lesz.

### Alkalmazási javaslat

Harcban csak végső esetben használnak kést. Ha minden töltényt kilőttünk
és az ellenség már a kapunál áll, egy jó kés még megnyerheti a csatát.
De még ilyen kényszerhelyzetben is kockázatos késsel támadni az
ellenségre. Ha nem legyengült vagy sebesült célpontra megyünk késsel,
gyorsan a hullaházban találhatjuk magunkat.

### Megjegyzés

Nincs.

------------------------------------------------------------------------

### Damage Type

- [normal](Damage/normal "wikilink")

### Skill

- [close](Skills/close "wikilink")

## Links

- [9mm Pistol](Equipment/Secondary_Weapons/9mm_Pistol "wikilink")
- [Kerrblade](Equipment/Secondary_Weapons/Kerrblade "wikilink")
- [Plasma Blade](Equipment/Secondary_Weapons/Plasma_Blade "wikilink")

[Category:General](Category:General "wikilink")
[Category:Weapons](Category:Weapons "wikilink")