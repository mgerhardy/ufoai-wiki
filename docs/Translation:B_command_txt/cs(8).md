## Dokumentace -- Řídící středisko

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Zpráva o zařízení, prověření Sigma -- pouze pro velitele

Zaznamenáno: 30. července 2027

Kým: Dr. Richard Strohm, Velitel základny, PHALANX, Velení tichomořských
operací

------------------------------------------------------------------------

### Souhrn

![](Command.png "Command.png")Všemu skvělýmu lidu čtoucímu tuhle zprávu
-- jo, je to tak -- měl bych vás varovat, že jsem poněkud "společensky
unaven" a vyřizuju svoje poslední papírování před tím, než tudle
základnu zavřou nadobro. Až někdo vyhrabe nějaký informace o tomhle
starym projektu, budu pravděpodobně dávno prdět do hlíny, takže se
nedostanu do problémů ať sem nakecám cokoliv. Jen tak mimochodem, toho
zkurvysyna co si říká ministr obrany by měl někdo přefiknout motorovkou.
Škrty v rozpočtu si může strčit někam.

No ale nedávno jsme udělali pár vylepšení řídícího střediska, takže bych
měl sesmolit nový hlášení.

Řídící středisko je nervový centrum jakýkoliv základny PHALANXu.
Koordinuje všechny činnosti základny vod výzkumu po techniku,
shromažďuje a vyhodnocuje data z našich radarovejch zařízení, slouží
jako válečná místnost pro plánování misí a je to VŘK
(Velení/Řízení/Komunikace) stanoviště který zahajuje naše operace
vzduch-vzduch a dohlíží na ně. Základna může pracovat i bez funkčního
řídícího střediska, ale bude slepá, hluchá a němá; naše stíhačky díky
chybějícímu řízení provozu nebudou moct ani vodstartovat.

Celá tahle místnost je vod podlahy až po strop našlapaná úplně novym
sálovym kompjůtrem H-9000 a nejmodernější komunikační vejbavou a během
toho jak se tu vykecávám to všechno vybourává banda šmejdů se
sbíječkama. Todle vybavení nemůže pracovat bez elektrárny schopný dodat
dost šťávy.

Mám takovej dojem, že většina velícího štábu vlastně v řídícím středisku
bydlí, ale já těm zelenejm mozkům říkal, aby navštívili svý kavalce
alespoň jednou za pár dnů. Ačkoli když nad tím tak přemejšlim, budou to
nejspíš jenom fámy.

### Taktická doporučení

Pokud bude někdy podobnej typ zařízení ještě postavenej, čemu bych se
teda dost divil, dodejte mu dostatek energie aby správně fungoval a
umístěte ho na dobře chráněnym místě trochu dál vod vstupu a hangárů.
Pokud bude základna napadená, obrana řídícího střediska by měla mít
nejvyšší prioritu, protože dokud nebude opravený, nebudete bez něj
schopni vést jakejkoliv efektivní boj.

### Dodatky

Dodatek, Náčelník štábu Abel S. Howard, 18. března 2084:

Stará dokumentace řídícího střediska byla aktualizována našimi techniky.
Pradávný sálový počítač H-9000 s terminály byl nahrazen současnými
pracovními holo-stanicemi a instalací nejnovějšího superpočítače.
Všechny ostatní součásti jsou stále životaschopné a efektivní.

------------------------------------------------------------------------

[Category:Zařízení základny](Category:Zařízení_základny "wikilink")