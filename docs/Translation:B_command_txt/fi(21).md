## Sinikopiot -- Komentokeskus

**SALATTU, TASO MUSTA**

PHALANX Avaruusolioiden torjuntayksikkö

Rakennuskooste, Sigma lupa -- Vain Komentajan silmille

Kirjattu: 30 Kesäkuuta 2027

Kirjannut: Tri. Richard Strohm, Tukikohdan Komentaja, PHALANX,
Tyynenmeren operaatiokomento

------------------------------------------------------------------------

### Yleisesti

![](Command.png "Command.png")Kenelle tahansa jalolle arvohenkilölle,
joka lukee tätä, -- niin varmaan -- minun pitäisi varmaankin varoittaa,
että olen hieman kännissä ja sanelen viimeistä paperityötä, mitä pitää
tehdä ennen kuin tukikohta suljetaan lopullisesti. Ja olen luultavasti
ollut jo pitkään kuollut ennen kuin kukaan haluaa kaivaa tästä vanhasta
projektista tietoa, joten en voi joutua ongelmiin siitä mitä täällä
sanon. Ihan tallennuksen vuoksi, sitä Puolustusministerin paskiaista saa
minun puolestani leikata vähän moottorisahalla. 'Budjettileikkauksia'
niin helvetin varmasti.

Joka tapauksessa, olemme tehneet joitain muutoksia komentokeskukseen,
joten minun pitää tehdä uusi raportti.

Komentokeskus on minkä tahansa PHALANX-tukikohdan hermokeskus. Se
koordinoi kaikkea tukikohdan tapahtumia aina tutkimuksesta tuotantoon,
se kerää ja tulkitsee kaikkien tutkalaitostemme datan, se toimii
sotahuoneena tehtävien suunnittelussa ja se on K3-keskus
(Command/Control/Communication - Komento/Kontrolli/Kommunikaatio), joka
lähettää ja ohjaa torjuntahävittäjiämme. Tukikohta voi toimia ilman
komentokeskusta, mutta se olisi kuuro, sokea ja tyhmä;
torjuntahävittäjämme eivät voisi edes nousta ilmaan kiitos
liikenneohjauksen puuttumisen.

KK on täyteen pakattu upouudella H-9000 keskusyksiköllä ja viimeisintä
tekniikkaa edustavalla viestintälaitteistolla, mitä tälläkin hetkellä
kasa katuporilla varustettuja roistoja repii irti. Laitteisto ei toimi
ilman voimalaitosta, joka tarjoaa sille tarpeeksi sähköä.

Minun kokemukseni mukaan suuri osa komentavasta henkilöstöstä suorastaan
asuu komentokeskuksessa, mutta kuulopuheiden mukaan alempiarvoiset
henkilöt jopa näkevät punkkansa aina silloin tällöin. Omasta puolestani
nuo todisteet ovat aika hataria.

### Suositukset

Siinä epätodennäköisessä tapauksessa, että joku joskus vielä rakentaisi
tämän rakennuksen, tarjoaa sille tarpeeksi energiaa, että se toimii ja
sijoittaa se suojaiseen paikkaan tarpeeksi kauas lentokonehalleista ja
sisäänkäynnistä. Jos tukikohtaan ikinä hyökätään, komentokeskuksen
suojaaminen pitää olla ensimmäinen tärkeysjärjestyksessä, sillä ilman
sitä me emme pysty pitämään minkäänlaista puolustusta yllä ennen kuin se
on korjattu.

### Lisäyksiä

Lisäys, Johtava Upseeri Abel S. Howard, 18 Maaliskuuta 2084:

Vanhat KK:n sinikopiot on uudistettu insinööriemme toimesta antiikkisen
H-9000 keskusyksikön ja sen terminaalien korvaamiseksi nykyaikaisilla
holo-työasemilla ja uudella supertietokone-konepaikalla. Kaikki muut
komponentit ovat edelleen käyttökelpoisia ja tehokkaita.

------------------------------------------------------------------------

[Category: Yleistä](Category:_Yleistä "wikilink") [Category:
Rakennukset](Category:_Rakennukset "wikilink")