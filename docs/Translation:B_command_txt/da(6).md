## Tegninger -- Kommandocentralen

**KLASSIFIKATIONSNIVEAU SORT**

FALANKS Rumvæsenudrykningsenhed

Forskningsdokument, Sigma tilladelse -- Kun for øverstbefalendes øjne

Arkiveret: 30. juli 2027

Af: Dr. Richard Strohm, Basekommandør, FALANKS, Stillehavskommandoen

------------------------------------------------------------------------

### Oversigt

![](Command.png "Command.png")Til enhver ædruelige personer som læser
dette -- hvis nogen -- Jeg bør advare jer om, at jeg er lettere bedugget
og skriver den sidste rapport, før de lukker hele basen ned for tid og
evighed. Og jeg vil sikkert for længst være død og begravet, før nogen
opsamler denne information om dette gamle projekt, så jeg kan ikke få
problemer, uanset hvad jeg skriver her. Bare som information, det
modbydelige SecDef kan rende mig. »Budgetnedskæringer« min røv.

Vi har for nylig lavet nogle opgraderinger til kommandocentralen, så jeg
må hermed indgive en ny rapport.

Kommandocentralen er nervecentret i enhver FALANKS base. Den koordinerer
alle basens aktiviteter fra forsking til produktion, den indsamler og
fortolker data fra vores radarinstallationer, den fungerer som
planlægningsrum før missioner, og det er K3'en
(Kommando/Kontrol/Kommunikation) som står for affyring og styring af
vores luft-til-luft operationer. En base kan stadig fungere uden
kommandocentralen, men den vil være blind, døv og dum; vores
kortrækkende jagerfly vil ikke engang kunne lette på grund af manglende
trafiklys.

Kommandocentralen er udstyret med en helt ny H-9000 hovedcomputer og det
nyeste kommunikationsudstyr, hvilket er ved at blive flået ud af en flok
tyveknægte lige nu. Dette udstyr kan ikke fungere uden en strømkilde,
der kan levere tilstrækkelig med elektricitet.

Efter min erfaring lever det meste af kommandostaben her i
kommandocentralen, men jeg har fået fortalt at lavererangerende personer
får »udgangstilladelse« en gang imellem.

### Anbefalet doktrin

I det usandsynlige tilfælde at denne installation bygges igen, så hold
den forsynet med nok strøm, så den fungerer optimalt, og placer den på
et beskyttet sted med afstand til indgangen og hangarerne. Hvis en base
bliver angrebet, bør forsvaret af kommandocentralen havde topprioritet,
da vi uden denne ikke vil kunne kæmpe effektivet, før den er repareret.

### Tilføjelse

Tilføjelse, officer Abel S. Howard, 18. marts 2084:

De gamle CC forskningspapirer er blevet opdateret af vores ingeniører og
erstatter den gamle H-9000 hovedcomputer og terminaler med nye
holo-arbejdsstationer og en ny supercomputer installation. Alle andre
komponenter er stadig brugbare og effektive.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")