## Specyfikacja techniczna: Centrum Dowodzenia

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 30 Czerwca 2027

Przez: Dr Richard Strohm, Dowódca bazy, PHALANX, Dowództwo Operacji
Pacyfiku

------------------------------------------------------------------------

### Przegląd

![](Command.png "Command.png")Do wszystkich szacownych person
czytających ten raport -- tia, jasne -- Powinienem was ostrzec, że
jestem trochę pijany i dyktuję końcówkę mojej papierkowej roboty na
chwilę przed tym, jak zamkną tę bazę na zawsze. Zapewne będę już dawno
martwy, kiedy ktoś dokopie się do jakichkolwiek informacji na temat tego
starego projektu, więc nie będę miał żadnych problemów w związku z tym,
co tu piszę. Przy okazji: niech ten skurczybyk, Sekretarz Obrony,
przytnie sobie własny tyłek w ramach swoich ulubionych cięć budżetowych.

W każdym razie ja swoją robotę zamierzam dokończyć – oto raport
dotyczący ostatnich zmian w wyposażeniu Centrum Dowodzenia.

Centrum Dowodzenia jest sercem każdej bazy PHALANX. Koordynuje wszystkie
działania w bazie, od badań po inżynierię; gromadzi i interpretuje dane
z instalacji radarowych oraz służy jako centrum strategiczne, w którym
planuje się przebieg misji. Jest także tak zwanym ośrodkiem 3K
(Kierowania/Kontroli/Komunikacji) który zarządza i kieruje wszystkimi
naszymi walkami powietrznymi. Baza mogłaby nadal funkcjonować bez
Centrum Dowodzenia, ale byłaby ślepa, głucha i głupia; nasze samoloty
przechwytujące nie mogłyby nawet wystartować z powodu braku systemu
zarządzania ruchem.

Centrum Dowodzenia jest wypełnione od podłogi do sufitu całkowicie
nowymi serwerami H-9000 i najnowszym sprzętem do komunikacji, zasilanym
przez prąd z naszej wewnętrznej elektrowni. Na marginesie dodam, że
wszystko jest właśnie rozrywane na części przez zbirów z młotami
pneumatycznymi.

Z moich doświadczeń wynika, że większość personelu zarządzającego żyje w
Centrum Dowodzenia, ale mówiono mi, że niższym stopniem pracownikom
udaje się zobaczyć swoją pryczę raz na kilka dni. Moim zdaniem to tylko
plotka.

### Sugerowana Doktryna Postępowania

W mało prawdopodobnym wypadku wybudowania tego modułu bazy w przyszłości
należy jej zapewnić moc potrzebną do poprawnego działania i umieścić w
dobrze strzeżonym miejscu, daleko od wejścia do bazy i hangarów. Jeśli
baza zostanie zaatakowana, obrona Centrum Dowodzenia powinna być
najwyższym priorytetem, ponieważ w przypadku jego zniszczenia nie
będziemy w stanie stawić wrogowi jakiegokolwiek efektywnego oporu.

### Dodatki

Uzupełnienie, Szef sztabu Abel S. Howard, 18 Marca 2084:

Po wymianie antycznego serwera H-9000 i terminali na współczesne
hologramowe stacje robocze, stare plany Centrum Dowodzenia zostały
uaktualnione przez naszych inżynierów. Wszystkie pozostałe komponenty są
nadal wydajne i nadają się do użytkowania.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")