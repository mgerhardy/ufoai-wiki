## Плани споруд — Командний Центр

### Огляд

![](Command.png "Command.png") До всіх високоповажних добродіїв, які
читатимуть (ага, звісно) цей рапорт. Мені слід попередити вас, що я вже
трошки п'яний та надиктовую свої останні документи перед тим, як вони
закриють базу назавжди. І що мене вже давно не буде серед живих тоді,
коли хтось захоче відкопати якусь інформацію про цей старий проект, тому
у мене не буде проблем через все, що я тут скажу. Тільки для протоколу:
проклятий Генеральний секретар може запхнути собі бензопилу в одне
місце. Теж мені, "бюджетні скорочення"...

Що б там не було, ми недавно зробили оновлення Командного Центру, тому
мені потрібно подати новий рапорт.

Командний Центр — це нервовий центр будь-якої бази PHALANX. Він
координує усю діяльність бази, від досліджень до виробництва. Він збирає
та інтерпретує усю інформацію від наших радарів. Він слугує кімнатою
стратегічного планування під час розробки місій та центром К3
(Командування/Контроль/Комунікації), що запускає та направляє наші
перехоплювачі. І хоча база може функціонувати без Центру, вона буде
сліпа, глуха та німа, без змоги запустити жодний літак.

Командний Центр від підлоги до стелі забитий новими обчислювальними
станціями H-9000 та найдосконалішими засобами зв'язку, які прямо зараз
розбирають та виносять озброєнні відбійними молотками молодики. Все це
обладнання не може функціонувати без Енергостанції, що постачатиме
електроенергію.

З мого досвіду, більшість персоналу штабу живе безпосередньо в КЦ, хоча
я і чував, що деяким молодшим офіцерам інколи вдається поспати на своїх
койках, але для мене це звучить наче анекдот.

### Рекомендована доктрина

Якщо ця споруда буде все ж колись ще збудована, забезпечуйте її
електроенергією та розташовуйте у добре захищених куточках бази, подалі
від входу та ангарів. Під час атаки, захист Командного Центру повинен
мати найвищий пріоритет, оскільки без нього ми не зможемо дати добре
організовану відсіч, доки він не буде відремонтованим.

### Додатки

Додаток в.о. нач., Абеля С. Говарда, 18 березня 2084 року:

Старі плани споруди були оновлені нашими інженерами, які замінили H-9000
на новітні голографічні робочі станції та суперкомп'ютери. Всі інші
компоненти все-ще працездатні та ефективні.

[Category: General](Category:_General "wikilink") [Category:
Facilities](Category:_Facilities "wikilink")