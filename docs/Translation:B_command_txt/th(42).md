## พิมพ์เขียว -- ศูนย์บัญชาการ

**เอกสารลับ ระดับสีดำ**

หน่วยรับมือมนุษย์ต่างดาว PHALANX

แผนผังการก่อสร้าง ข้อมูลระดับซิกม่า -- เฉพาะผู้บัญชาการเท่านั้น

วันที่เก็บ: 30 กรกฎาคม 2027

โดย: ดร. ริชาร์ด สตรอห์ม, ผู้บัญชาการฐาน, PHALANX, หน่วยปฏิบัติการแปซิฟิค

------------------------------------------------------------------------

### ภาพรวม

![](Command.png "Command.png") สำหรับบุคคลผู้มีเกียรติที่จะอ่านรายงานนี้ --
อย่างกับจะมี -- ผมต้องเตือนก่อนว่าตอนนี้ผมกำลังเมา
และเขียนรายงานชิ้นสุดท้ายก่อนที่จะปิดฐานนี้ตลอดกาล และผมคงตายไปนานแล้ว
กว่าใครก็ตามจะมาหาข้อมูลเกี่ยวกับโครงการเก่านี้
เพราะฉะนั้นผมก็คงไม่เดือดร้อนกับสิ่งที่ผมจะพูดในรายงานนี้ ขอบอกไว้เลยว่า
ไอ้รัฐมนตรีกลาโหมบ้านั่นควรจะโดยเอาเลื่อยไฟฟ้าตัดตัว "ตัดงบ" บ้านเอ็งสิ

เอาเถอะ เราได้ปรับปรุงศูนย์บัญชาการ ผมก็เลยต้องทำรายงานใหม่

ศูนย์บัญชาการเป็นระบบประสาทของฐาน PHALANX
มันจะเป็นที่ประสานงานทุกอย่างในฐานตั้งแ่ต่การวิจัยถึงวิศวกรรม
มันจะรวบรวมและวิเคราะห์ข้อมูลจากเรดาร์ มันจะเป็นห้องวางแผนภารกิจ และจะเป็นห้อง C3
(บัญชาการ/ควบคุม/สื่อสาร) ที่จะปฏิบัิติการการโจมตีทางอากาศ
ฐานนี้จะทำงานได้โดยไม่มีศูนย์บัญชาการ แต่มันจะเหมือนตาบอด หูหนวก และปัญญาอ่อน
ยานขับไล่ของเรายังออกตัวไม่ได้ด้วยซ้ำ เพราะไม่มีระบบควบคุมการจราจร

ศูนย์บัญชาการนั้นติดตั้งคอมพิวเตอร์ H-9000 รุ่นล่าสุดและอุปกรณ์สื่อสารทันสมัย
ซึ่งทั้งหมดกำลังโดนพวกกุ๊ยรื้อออกในขณะที่เราพูดอยู่นี้
อุปกรณ์นี้จะไม่ทำงานหากไม่มีแหล่งพลังงานผลิตไฟฟ้าได้อย่างเพียงพอ

จากประสบการณ์ของผม เจ้าหน้าที่ส่วนใหญ่จะพักในศูนย์บัญชาการ
แต่ผมได้รับการบอกเล่าว่าเจ้าหน้าที่ระดับล่างจะได้มีโอกาสกลับที่พักทุกสองสามวัน
ส่วนตัวผมเองก็คงเป็นหลักฐานยืนยันได้ดีที่สุด

### กฎข้อแนะนำ

ในกรณีที่ไม่น่าจะเกิด ที่โครงสร้างนี้จะถูกสร้างขึ้นมาใหม่ ให้พลังงานมีเพียงพอในการทำงาน
และตั้งไว้ในจุดที่ป้องกันได้ดี ห่างจากทางเข้าและโรงเก็บยาน หากฐานโดนโจมตี
การป้องกันศูนย์บัญชาการเป็นสิ่งสำคัญที่สุด เพราะหากไม่มีศูนย์
เราไม่สามารถจะต่อสู้ได้อย่างมีประสิทธิภาพจนกว่าจะซ่อมแซมเสร็จ

### ข้อมูลเพิ่มเติม

ข้อมูลเพิ่มเิติม, ผู้บัญชาการสูงสุด อาเบล เอส. ฮาเวิร์ด, 18 มีนาคม 2084:
พิมพ์เขีียวศูนย์บัญชาการเก่าได้รับการปรับปรุงโดยวิศวกรของเรา โดยทดแทน H-9000
ซึ่งเป็นเครื่องคอมพิวเตอร์รุ่นเก่า ด้วยระบบเครื่องท้ันสมัยและคอมพิวเตอร์พิเศษ
อุปกรณ์อื่นนั้นยังใช้ได้และมีประสิทธิภาพ

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")