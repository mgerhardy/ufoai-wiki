## Σχεδιάγραμμα -- Μηχανουργείο

**ΕΠΙΠΕΔΟ ΑΠΟΡΡΗΤΟΥ ΜΑΥΡΟ**

Μονάδα Αντιμετώπισης Εξωγήινων PHALANX

Κατασκευαστική σύνοψη, Εξουσιοδότηση Σ' -- Μόνο για τα μάτια του
Διοικητή

Αρχειοθέτηση: 28 Ιανουαρίου 1958

Από: Λοχαγό Marcel LeClerc, Διοικητής Βάσης, PHALANX, Διοίκηση
Επιχειρήσεων Ειρηνικού

------------------------------------------------------------------------

### Σύνοψη

![Image:Workshop.png](Workshop.png "Image:Workshop.png")

Το Μηχανουργείο της PHALANX είναι μία μικρής κλίμακας γραμμής παραγωγής
εξοπλισμένη με τις πιο εξελιγμένες διαδικασίες παραγωγής στρατιωτικού
υλικού. Είναι σχεδιασμένο για την παραγωγή απόρρητων υλικών και
εξαρτημάτων, για τα οποία καμία άλλη εγκατάσταση στην Γή δεν διαθέτει
τον απαιτούμενο εξοπλισμό. Μπορεί να αναπαράγει ακόμα και εξωγήινη
τεχνολογία.

Οι κατεργασίες σε οτιδήποτε παράγεται στο Μηχανουργείο γίνονται
χειροκίνητα, με τον μεγαλύτερο δυνατό βαθμό ρομποτικής υποβοήθησης. Το
Μηχανουργείο απαιτεί τους πιο επιδέξιους μηχανικούς του κόσμου για τη
λειτουργία των προχωρημένων μηχανημάτων του, καθώς και την εγκατάσταση
νέων όποτε οι ερευνητές μας βελτιώνουν κάποιο στάδιο της παραγωγής ή
προτείνουν κάποιο νέο. Το Μηχανουργείο παρέχει εργασιακό χώρο για μέχρι
10 μηχανικούς ταυτόχρονα.

Απαιτείται ένας Σταθμός Ενέργειας τη λειτουργία της γραμμής παραγωγής.
Χωρίς έναν λειτουργικό σταθμό, όλες οι παραγωγές διακόπτονται εώς ότου
αποκατασταθεί η παροχή ενέργειας. Το Μηχανουργείο εξαρτάται επίσης απο
το Κέντρο Διοίκησης για τον συντονισμό των διαδικασιών.

### Προτεινόμενο Δόγμα Χρήσης

Κατά την διάρκεια ενός πιθανού εξωγήινου πολέμου, θα βασιστούμε πάνω στο
μηχανουργείο για την παραγωγή όπλων που θα χρειαστούμε. Ο Πόλεμος των
Κόσμων του H.G. Wells φέρνει στο μυαλό το τρομακτικτές εικόνες για το
πώς η σημερινή μας τεχνολογία μπορεί να υστερεί απέναντι σε μια δύναμη
εισβολής. Ακόμα και η ατομική βόμβα μπορεί να μην αρκεί να τους
αποτρέψει. Στο χειρότερο σενάριο, ίσως αναγκαστούμε να χρησιμοποιήσουμε
πυρηνικούς πυράυλους αν δεν έχουμε άλλη ελπίδα για την αντιμετώπιση μιας
εισβολής.

Το Μηχανουργείο είναι περιοχή υψηλής ασφάλειας λόγω των ευαίσθητων, και
συχνά απορρήτων, έργων που εκτελούνται. Τα διάφορα επικίνδυνα ή ευφλεκτα
σκευάσματα που χρησιμοποιούνται στη παραγωγή το καθιστούν ένα μη ασφαλές
χώρο να βρίσκεται κάποιος. Σίγουρα θα βρίσκεται σε κίνδυνο κατά την
διάρκεια μίας επίθεσης στην βάση, καθώς αποτελεί ευκαιριακό στόχο ή
ακόμα και αντικειμενικό σκοπό σε μία επιχείρηση μέσου κινδύνου. Η
διακοπή της παραγωγή μας για οποιοδήποτε χρονικό διάστημα αποτελεί νίκη
για οποιαδήποτε εξωγήινη οντότητα, ειδικά αν καταφέρουν να καταστρέψουν
ένα μεγάλο έργο σε εκτέλεση όπως η κατασκευή ενός νέου αεροσκάφους.

Η αναπαραγωγή τεχνολογίας διαπλανητικών διαστημικών σκαφών θα αποτελεί
αναγκαια προϋπόθεση αν θέλουμε να πάρουμε οποιαδήποτε πρωτοβουλία
ενάντια σε μία εξωγήινη δύναμη. Δε μπορούμε να καθόμαστε στην Γή
διατηρώντας μία αμυντική στάση εάν θέλουμε να δώσουμε ένα οριστικό τέλος
σε μια στρατιωτική σύγκρουση. Τα αξιόπιστα Μηχανουργεία μας και
Εργαστήρια μας θα είναι τα όπλα μας ενάντια σε αυτό το εφιαλτικό
σενάριο.

### Πρόσθετα

Ουδέν.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")