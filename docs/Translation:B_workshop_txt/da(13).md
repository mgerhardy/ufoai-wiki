## Tegninger -- Værksted

**KLASSIFIKATIONSNIVEAU SORT**

FALANKS rumvæsenudrykningsenhed

Bygningstegninger, sigma tilladelse -- Kun for øverstbefalendes øjne

Arkiveret: 28. januar 1958

Af: Major Marcel LeClerc, basekommandør, FALANKS, Stillehavskommandoen

------------------------------------------------------------------------

### Oversigt

![Image:Workshop.png](Workshop.png "Image:Workshop.png")

FALANKS-værkstedet er en lille produktionslinje udstyret med det mest
moderne højteknologiske militære produktionsanlæg. Værkstedet er
beregnet til produktion af hemmeligholdte materialer og dele som ikke
kan produceres andre steder på jorden; endda kopiering og fremstilling
af rumvæsenteknologi.

Alle dele produceret på værkstedet fremstilles i hånden med så stor
hjælp fra robotter som muligt. Værkstedet kræver de bedste ingeniører i
verden for at kunne håndtere det avancerede maskineri og installere nye
maskiner, når vores forskere finder en ny maskine eller forbedrer vores
produktionsproces. Værkstedet yder arbejdsrum for op til 10 ingeniører
ad gangen.

Et kraftværk er nødvendigt for at holde produktionslinjen i gang. Uden
et operationsdygtigt kraftværk vil al produktion stoppe indtil strømmen
er tilbage. Værkstedet er også afhængig af en kommandocentral, der kan
koordinere produktionen.

### Anbefalet doktrin

Under en mulig krig med rumvæsener vil vi være stærk afhængig af
værkstedets faciliteter, så vi kan fremstille de våben vi skal bruge.
H.G. Wells War of the Worlds springer i øjenene for sin fremstilling af
hvordan vores nuværende teknologi vil kunne håndtere en invasionsstyrke.
Måske er selv ikke atombomben nok som afskrækkelse. I det værst
tænkelige tilfælde, hvor vi ikke kan afværge et angreb på nogen anden
måde, kan vi blive tvunget til at anvende atommissiler.

Værkstedet er et sikkerhedsområde på grund af sine ofte
hemmeligstemplede projekter. De forskellige farlige og
eksplosionsfarlige stoffer der bruges i produktionen gør det til et
farligt sted at opholde sig, og det vil helt sikkert være et
risikoområde under et baseangreb som et målområde for angriberne, da det
i sig selv kan være et mellemrisikomål. At lukke vores produktion uanset
perioden vil være en sejr for ethvert fjendtlig rumvæsen, specielt hvis
det lykkes at ødelægge et stort igangværende projekt; for eksempel
produktionen af et nyt luftfartøj.

Genskabelse af rumvæsenernes rumfartøjsteknologi vil være fuldstændig
nødvendigt hvis vi nogen sinde skal kunne opnå initiativet mod en styrke
af rumvæsener. Vi kan ikke blive på jorden og nøjes med at indtage en
defensiv position, hvis vi ønsker at afslutte en militær konflikt. Vores
værksteder og laboratorier er de bygninger som skal udstyre os imod
disse mareridtsscenarier.

### Tilføjelse

Ingen.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")