# UFOpaedia Entry

## Kutatási Terv

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Dr. Connor, PHALANX Atlanti Műveleti Parancsnokság, K&F:
Bio&Karantén részleg

**Dátum:** %02i %s %i

**Tárgy:** Kutatási terv: Idegen boncolás -- Taman

Parancsnok úr,

Egy eddig ismeretlen faj egyedének holttestét fedeztük fel a csatamezőn.
Elemzését és értékelését meg kellene kezdenünk amint lehetséges.

Szívélyes üdvözlettel,

Dr. Connor

## Eredmény

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Dr. Connor, PHALANX Atlanti Műveleti Parancsnokság, K&F:
Bio&Karantén részleg

**Dátum:** %02i %s %i

**Tárgy:** Re: Idegen bocolás -- Taman

Parancsnok úr,

Kutatócsoportunk elvégezte a "szürke" idegen boncolását.
Megállapításaink a következőek.

Amikor az első nemzetközösségi csapatok, aggódva és zavarodottan,
megérkeztek Mumbaibe, sikoltozó, megfélemlített, védelemért könyörgő
helyiek tömege vette őket körül. A katonák többsége nem beszélte a
nyelvüket, nem értették mit mondanak. Mikor megkérdezték mi történt, a
lakosok csak azt sírták: "xuRta AwmA" - ami gonosz szellemet, démont
jelent hindi nyelven.

A harcok közben ez a kifejezés "Taama"-ra rövidült, majd további
átalakulásokon ment keresztül. Végül a "Taman" lett az elfogadott
megnevezése ezeknek a szürke, rémálomba illő lényeknek, amik őket
gyilkolták . Az elnevezés megmaradt, bár ma már bizonyosan tudjuk, hogy
nem démonokról van szó, hanem valódi hús-vér élőlényekről.

Az első és minden bizonnyal a legérdekesebb tény róluk, hogy majdnem úgy
néznek ki mint az emberek. Két lábon járó, két karral, fejjel és
törzzsel rendelkező lények, kiknek a látó-, szagló- és hallószervei a
"szokásos" helyeken találhatóak. Kezein és lábain három hosszú ujj
található, amik közül az egyik ("hüvelykujj") szembefordítható a
többivel. A faj egyedeinek átlagos magassága nem éri el az emberekét,
csontvázuk vékony, majdhogynem törékeny, emiatt nem mondhatóak erős
felépítésűeknek.

Megvannak a létfontosságú szerveik, mint szív, tüdő, máj stb. De az
emberrel ellentétben többnyire hiányoznak a kettős- vagy a
fejlődéstanilag túlhaladott szervek. Belső szervei közül biológiai
szempontból az emésztőrendszer a legérdekesebb. Három gyomrával a
legszívósabb növényi táplálékot is képes megemészteni, de húst
egyáltalán nem. Ez arra utal, hogy a Tamanok tisztán növényevők, ami
sokakat megnyugtat. Legalább tudjuk, bárhonnan is érkeztek, nem azért
jöttek, hogy a húsunkért vadásszanak ránk.

A lény torkában egy bonyolult implantátum rendszert találtunk, amit majd
alaposan meg kellene vizsgálnunk, hogy teljesen megértsük mi célt
szolgál. Küldök majd erre vonatkozólag egy részletesebb elemzést és egy
kutatási tervet.

A nagy, túlfejlett szemek lehetővé teszik nekik, hogy éjjel is lássanak.
Különleges íriszük megvédi a retinájukat az erős fénytől, mint például a
napfény. Ha azonban egy hirtelen, intenzív fényfelvillanás éri a
retinát, mielőtt az írisz bezáródhatna, az hosszú időre elvakulhatnak,
sőt akár maradandó szemkárosodást is szenvedhetnek. Erre a célra
rendkívül alkalmasak például petárdáink.

Különösen érdekes a bőr szürkesége. Ennek oka az a nyomokban szilíciumot
tartalmazó egyfajta természetes páncél, amit a lény a bőre fölé növeszt.
Ennek köszönhetően a Taman elég ellenálló a fizikai behatásokkal és a
hővel szemben.

Összefoglalva:

-- Ugyan a Tamanok rendelkeznek valamennyi természetes védelemmel a lő-
és egyéb kézifegyverekkel szemben, de ez nem jelenti azt, hogy ezek
teljesen használhatatlanok lennének ellenük a harcban.

-- Bőrük megóvja őket a kis és közepes mértékű hőhatásokkal szemben, de
lángszóró vagy gyújtóbomba képes végezni velük. A lézer valamivel kisebb
kárt tesz bennük a szokásosnál.

-- Noha a testük hajlékony és ruganyos, szerveik gyengén védettek a
belső sérülésekkel szemben, ezért különösen sebezhetőek robbanás
keltette lökéshullámokkal.

Noha a Tamanok külső megjelenése olyan nagyon hasonló az emberekéhez,
hogy ez akár utalhatna egyfajta kapcsolatra is a fajok között, de úgy
tűnik ez a hasonlóság inkább a konvergens evolúció elméletet példázza
inkább (ami szerint két külön fejlődési út is vezethet hasonló
eredményhez) mintsem a vérrokonságot. Csak nagyon kevés hasonlóság
található a Tamanok és az emberek gén sorrendjében és a DNS-ük
kromoszómáinak szerkezete is több nagyságrenddel bonyolultabb, mint a
mieink. Úgy tűnik ez kizárja egy feltételezett közös eredet lehetőségét.

A harctéren jelentős fenyegetést képviselnek. Nagyon fürgék és nagy
pontossággal kezelik a különféle fegyvereket. Amellett, hogy katonaként
szolgálnak, a legnagyobb számban ők töltik be az idegen harci gépezetet
működtető fontos pozíciókat. Sokkal gyakrabban viselnek fejlettebb
páncélt és kezelnek bonyolultabb fegyvereket, mint a többi idegen faj.
Mindez valószínűleg nagy agytérfogatuknak, fejlett érzékszerveiknek és
kézügyességüknek köszönhető.

Nem lehet tudni, vajon a Tamanok szerepelnek-e a régi UFO emberrablásos
történetekben, de úgy tűnik ez igen-igen valószínűtlen. A PHALANX az
1950-es évek óta sosem volt képes igazolni egyetlen UFO megfigyelést
sem. Az UFO-k, amiket ma látunk, egyáltalán nem repülő csészealjak. Ha
képesek lettek volna megtámadni a Földet egy évszázaddal ezelőtt, akkor
miért vártak volna vele eddig? Ennek igazán nincs semmi értelme, de hát
ki képes megérteni egy idegen elme észjárását?

Szívélyes üdvözlettel,

Dr. Connor

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Taman corpse`

*`Opens:`*
` `[`Alien Breathing Apparatus`](Research/Alien_Breathing_Apparatus "wikilink")` (if not yet opened; can also be opened by`
` `[`Alien Autopsy -- Ortnok`](Aliens/Ortnok "wikilink")` or `[`Alien Autopsy -- Shevaar`](Aliens/Shevaar "wikilink")`)`

[Category:General](Category:General "wikilink")
[Category:Aliens](Category:Aliens "wikilink")