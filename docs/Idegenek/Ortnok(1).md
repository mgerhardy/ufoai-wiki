# UFOpaedia Entry

## Kutatási Terv

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Dr. Connor, PHALANX Atlanti Műveleti Parancsnokság, K&F:
Bio&Karantén részleg

**Dátum:** %02i %s %i

**Tárgy:** Kutatási terv: Idegen boncolás -- Ortnok

Parancsnok úr,

Egy eddig ismeretlen faj egyedének holttestét fedeztük fel a csatamezőn.
Elemzését és értékelését meg kellene kezdenünk amint lehetséges.

Szívélyes üdvözlettel,

Dr. Connor

## Eredmény

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Dr. Connor, PHALANX Atlanti Műveleti Parancsnokság, K&F:
Bio&Karantén részleg

**Dátum:** %02i %s %i

**Tárgy:** Re: Idegen boncolás -- Ortnok

Parancsnok úr,

Befejeztük a zöld szinű idegen faj egyedének boncolását és elemzését. Az
alábbiakban összefoglalom önnek megállapításainkat.

Az első dolog, amire felfigyeltünk ennek az "Ortnok"-nak nevezett fajjal
kapcsolatban, a méretei. Megjelenésében egy ember állatias, esetlen
karikatúrájára hasonlít, ami eléggé megzavarhatja ügynökeinket a
találkozáskor, de megállapítottuk, hogy kizárt a genetikai kapcsolat az
Ortnok és az ember között.

Az Ortnok testsúlyának nagyobb részét alkotják az izmok, mint egy profi
testépítő esetében. Először arra gondoltunk, ez pusztán annak a
következménye, hogy egy szélsőségesen nagy gravitációjú bolygóról
származnak, de további hormon- és toxikológiai vizsgálatok az egyedünkön
valami érdekesre derítettek fényt. Úgy tűnik, alanyunkat születésétől
kezdve genetikai módosítószerekből és anabolikus szteroidokból álló
"diétára" fogták. Ez a körülmény, és a hihetetlen sűrűségű izomszövet,
az Ortnok testi erejét minden földi élőlény fölé helyezi.

Már az első bemetszés után nyilvánvalóvá vált, hogy az Ortnoknak nincs
vére, ami meglepett minket. Van tüdeje, zsigerei és valamiféle emésztést
végző szervei, de nincs semmi, amit májként vagy szívként tudnánk
azonosítani. Vénák helyett van egy jól fejlett, valamiféle elektromosan
vezető géllel töltött idegszál-rendszere, ami közvetlen elektromos
ingerekkel működteti és irányítja az izmokat. A szükséges
elektromosságot szerves anyagok emésztésével állítja elő és az
angolnáéhoz hasonló szervrendszerben tárolja a tüdő alatt. Magát az
idegrendszert az emésztési folyamat maradékai táplálják egy levegővel
töltött csőrendszer segítségével. A zöld bőr alatt, a teljes mellüreget
védő páncélborítás húzódik meg.

Az Ortnokok egyébként is kiváló látását sebészeti úton beültetett
lencsékkel tovább javították, kiterjesztve azt az infravörös spektrum
tartományra. A nagy és jól fejlett fülek egy sor kis üregből állnak,
három van belőlük a fej mindkét oldalán. A bizonyítékok alapján
levonhatjuk, hogy az Ortnokok hallása éles, ezzel szemben az orruk és
szaglószerveik elég kicsik, csaknem a csökevényes szintig fejlődtek
vissza.

A boncolást és a harci cselekmények elemzését a következőkben
foglalhatjuk össze:

\- Az agy meglehetősen kicsi egy ekkora méretű értelmes lény számára,
nem nagyobb mint a Homo erectusé, de talán elégséges egy gyalogsági
katona feladatkörének ellátásához. Az Ortnokok egyáltalán nem látszottak
taktikai szempontból lomhának a csatatéren.

\- Noha a három ujjú kezük alkalmas sokféle felszerelés használatára,
leggyakrabban nehéz fegyverekkel harcoltak, ez illik hozzájuk a
legjobban.

\- Az Ortnokok erősek, szívósak és veszélyesek. Belső páncélzatuk még
inkább megnehezíti elpusztításukat, lézerek, robbanóanyagok, szúró-,
vágófegyverek kevésbé hatékonyak velük szemben. Páncéltörő lövedék vagy
lángszóró használata ajánlott ellenük.

\- Eddig egyetlen Ortnok testén sem találtunk szaporító szerveket. Az
ágyék környéki műtéti hegekből arra következtettünk, hogy valamilyen
okból mindet sterilizálták.

A harcokban ezek az egyedek leggyakrabban nehézfegyverzetű gyalogos és
támogató feladatokat láttak el. Kissé ormótlan fegyvereikkel nem
céloznak valami pontosan, de ha nagy tömegben támadnak, akkor általában
képesek tűzerőben felülmúlni és megsemmisíteni egy PHALANX egységet. Az
Ortnokok úgy tűnik nem töltenek be magas képzettséget igénylő posztokat.
A kamerás megfigyeléseinkből az látszik, ők sosem tagjai a technikát
működtető személyzetnek és akkor is, amikor nem harcolnak, valamiféle
testőri feladatokat látnak el a Tamanok körül.

A lény torkában egy bonyolult implantátum rendszert találtunk, amit majd
alaposan meg kellene vizsgálnunk, hogy teljesen megértsük mi célt
szolgál. Küldök majd erre vonatkozólag egy részletesebb elemzést és egy
kutatási tervet.

Nem tudjuk, hogy az "Ortnok" elnevezés honnan származik. A katonáink sem
tudják és mi sem. Ez legalább olyan jó név, mint bármi más és úgy tűnik
ez ragadt rájuk.

Ez minden, amiről be tudok számolni, parancsnok. Majd újra jelentkezem,
ha találunk valamit.

Szívélyes üdvözlettel,

Dr. Connor

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Ortnok corpse`

*`Opens:`*
` `[`Alien Breathing Apparatus`](Research/Alien_Breathing_Apparatus "wikilink")` (if not yet opened; can also be opened by`
` `[`Alien Autopsy -- Taman`](Aliens/Taman "wikilink")` or `[`Alien Autopsy -- Shevaar`](Aliens/Shevaar "wikilink")`)`

[Category:General](Category:General "wikilink")
[Category:Aliens](Category:Aliens "wikilink")