# Hasło UFOpedii

## Wynik

**DO:** Dowódca Bazy, PHALANX, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Skład antymaterii

------------------------------------------------------------------------

### Przegląd

Skład antymaterii to pomieszczenie zaprojektowane do tego, by
bezpiecznie przechowywać duże ilości tej substancji. Antymateria
przechowywana jest w zaawansowanej technicznie pułapce magnetycznej,
której to projekt zapożyczyliśmy od Obcych. Tę znajdującą się na środku
pomieszczenia pułapkę nazwaliśmy „wewnętrzną powłoką”. „Zewnętrzna
powłoka” to nic innego jak solidnie opancerzone centrum kontroli.
Wejścia do pomieszczenia bronią kilkutonowe drzwi, które automatycznie
zamkną się w razie jakichkolwiek problemów.

A te mogą być spore. W przypadku gdy antyprotony uciekną z pułapki,
wystarczy, że zderzą się ze ściankami pojemnika, aby wywołać gwałtowną
reakcję. By zatrzymać szkodliwe promieniowanie gamma, które powstaje
podczas takiej reakcji wystarczyłby, cienki ceglany mur. Problem w tym,
że bardzo by się przy tym nagrzał. Właściwie wyparowałby. 10 gramów
antymaterii - maksymalna pojemność pojemnika - ma moc niemal pięciuset
kiloton trotylu. Z tego względu każda baza, w której wybudujemy skład
antymaterii, będzie wymagała zarejestrowania w ONZ jako miejsce
przechowywania broni nuklearnej. Być może pięćset kiloton to niewiele w
porównaniu z najnowszymi głowicami termojądrowymi, ale i tak wystarczy,
by niemal całkowicie unicestwić bazę PHALANX.

Ciężko wymyślić cokolwiek, co pomogłoby nam, gdyby doszło do eksplozji.
Wzorowaliśmy się trochę na komorze otaczającej bak „Żniwiarza”, ale
pomyślany jest on na powstrzymanie eksplozji niemal 20 razy mniejszej
ilości antymaterii. Wydaje się, że musimy być po prostu wyjątkowo
ostrożni przy obchodzeniu się z tą niebezpieczną substancją.

### Sugerowana Doktryna Postępowania

Sądzę, że przekonałem Pana o tym, jak duże ryzyko wiąże się z
przechowywaniem antymaterii w bazie. W przypadku ataku Obcych skład
antymaterii powinien być broniony z intensywnością większą nawet niż
centrum dowodzenia. Utrata centrum to faktycznie spory cios, wyłączający
bazę z działań nawet na kilka tygodni. Ale centrum zawsze można
odbudować i koszty z tym związane wydają się niczym w porównaniu z
całkowitą zagładą bazy, do której doszłoby, gdyby Obcym udało się
uszkodzić pułapkę magnetyczną.

Mimo wszystko budowa tego modułu będzie konieczna, jeśli chcemy wygrać
tę wojnę. Niestety, koszty budowy i utrzymania składu antymaterii, przez
wzgląd na wykorzystanie wielu drogich technologii i materiałów, są
horrendalnie wysokie - być może będziemy musieli odłożyć budowę modułu
do momentu, w którym nasz budżet będzie w stanie to wytrzymać.

Oczywistym jest chyba, że żadne tańsze i prostsze rozwiązania w ogóle
nie wchodzą w grę. Nie możemy po prostu ułożyć zdobycznych, uszkodzonych
baków wyjętych wprost z przejętych UFO na chyboczący się stosik. Cała
antymateria, którą zdobędziemy do momentu wybudowania składu, będzie
musiała zostać - niestety - zniszczona ze względów bezpieczeństwa.

To boli zwłaszcza dlatego, że sami nie jesteśmy w stanie wytwarzać
antymaterii w rozsądnych ilościach. Do prowadzenia tej wojny będziemy
zaś potrzebować każdego mikrograma, który uda się nam zdobyć.

### Dodatki

Brak.