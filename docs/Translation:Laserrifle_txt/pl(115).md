# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Karabin laserowy

Niniejsza propozycja projektu badawczego jest jedną z całego pakietu
projektów związanych z rozwojem broni laserowej, który przesłaliśmy na
Pana ręce.

Skonstruowanie karabinu laserowego, przewyższającego pod względem
efektywności i wygody użycia nasze dotychczasowe bronie szturmowe, to
jeden z priorytetów badań nad bronią laserową. Wstępne analizy studium
wykonalności tego projektu wskazują, że nowy karabin może stanowić
doskonale wyważone połączenie siły ognia, celności i zużycia amunicji,
będąc przy tym jednocześnie prostym i wygodnym w obsłudze.

Prototyp lasera pracującego w sposób ciągły jest zbyt delikatny,
skomplikowany i mało ergonomiczny, by dało zastosować się go na polu
walki. Karabin laserowy, pomyślany jako jedna z podstawowych broni
szturmowych, będzie spełniać podstawowe wymogi broni w tej klasie – musi
być łatwy w obsłudze, trwały i możliwie odporny na niekorzystne
oddziaływanie wielu nieprzewidzianych na polu walki czynników. Dobrze by
było przy tym, gdyby koszt jego produkcji był niższy niż średniej klasy
myśliwca. Prototyp lasera opracowany podczas badań nad laserami
pracującymi w trybie ciągłym to doskonały punkt wyjściowy do prac nad
nowym karabinem laserowym.

Prace ruszą, jak tylko otrzymamy Pańską autoryzację, Dowódco.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Karabin laserowy

Dowódco, zawiadamiam, że prace nad karabinem laserowym zostały
zakończone i może być on wdrożony do produkcji. Nowa konstrukcja jest
stosunkowo prosta w budowie, a koszty udało się nam obniżyć do poziomu
umiarkowanego.

Jeśli chodzi o szczegóły techniczne, bez fałszywej skromności można
powiedzieć, że najprawdopodobniej udało się nam skonstruować
najcelniejszy karabin szturmowy na Ziemi. Jego lekkość, adaptacyjny
system żyroskopów połączony z komputerowo wspomaganym systemem
celowniczym, relatywnie duża moc wiązki laserowej – to wszystko
połączono w jednej broni, czyniąc z niej naprawdę zabójczą "zabawkę".
Prześlizgnięcie się lasera po celu nie powoduje może nadzwyczajnych
zniszczeń (prawdopodobnie trafienie z broni konwencjonalnej może być
groźniejsze), ale jeśli tylko żołnierz utrzyma wiązkę w celu przez nieco
dłuższą chwilę, efektywność zadawanych obrażeń gwałtownie wzrośnie.

Karabin laserowy jest przy tym wygodny w użyciu, co pozwala na
stosunkowo szybką reakcję na wydarzenia zaistniałe na polu walki.
Praktycznie zerowy odrzut, daleki zasięg, wyeliminowanie elementów
mechanicznych podatnych wcześniej lub później na zacięcia - lista zalet
tej broni jest naprawdę długa. Jedyne wrażliwe miejsce tej broni to
układ soczewkujący, który jednak został znakomicie zabezpieczony i
bezpośredni dostęp do niego podczas prowadzenia ognia prowadzi tylko od
strony wiązki laserowej.

Znaną słabością broni laserowej jest także problem z koncentracją wiązki
w celu, jeśli przechodzi ona przez ogień, chmury dymu bądź jakiekolwiek
inne aerozolowe zanieczyszczenia powietrza. Efekt rozpraszający może
wręcz uniemożliwić skuteczne używanie tego rodzaju uzbrojenia, o czym
nasi żołnierze powinni stale pamiętać.

Karabin laserowy korzysta ze standardowych pakietów fluoro-deuterowych.
Pojedynczy pakiet zapewnia zasilanie na blisko dwie minuty ciągłego
prowadzenia ognia.

Każdy z żołnierzy wyposażonych w karabin laserowy powinien mieć przy
sobie przynajmniej jeden zapasowy pakiet FD.

--mjr Navarre

### Typ uszkodzeń

- [laser](Damage/laser "wikilink")

### Zdolność

- [assault](Skills/assault "wikilink")

## Linki

- [Karabin
  szturmowy](Ekwipunek/Broń_podstawowa/Karabin_szturmowy "wikilink")
- [Karabin
  snajperski](Ekwipunek/Broń_podstawowa/Karabin_snajperski "wikilink")