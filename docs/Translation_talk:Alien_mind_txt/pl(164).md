# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Umysł Obcych

Dowódco,

Pomimo naszych jak dotąd relatywnie niewielkich osiągnięć związanych z
uzyskaniem informacji od żywych przedstawicieli Obcych eksperymenty tego
rodzaju muszą być kontynuowane. Nasz zespół przygotował serię nowych
testów, które możemy przeprowadzić na naszych jeńcach. Nie możemy
ustawać w próbach nawiązania komunikacji z Obcymi i zrozumienia, choćby
częściowego, działania ich umysłów.

Bez względu na to, co leży u podstaw problemów ze stworzeniem
jakiejkolwiek platformy porozumienia werbalnego między naszymi jeńcami i
nami, poprzez odpowiednie zaplanowanie nowej rundy eksperymentów
powinniśmy dowiedzieć się o myśleniu naszego wroga trochę więcej.

Prace ruszą, jak tylko otrzymamy Pańską autoryzację.

Z poważaniem –

Dr Connor

## Wynik

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Umysł Obcych Dowódco,

Zakończyliśmy szereg nowych eksperymentów na żywych Obcych i uzyskaliśmy
sporo nowych danych rzucających nieco światła na ich zachowanie.

Najbardziej zaskoczył nas wynik jednego z teoretycznie banalnie prostych
testów. Polegał on na dostarczeniu Obcemu pudełka z pożywieniem,
zamkniętego na prosty, dwucyfrowy zamek szyfrowy. Odgadnięcie właściwej
kombinacji zajęło pierwszemu badanemu Obcemu około sześciu godzin, co
sytuowało jego inteligencję poniżej większości małp człekokształtnych.
Każdy kolejny osobnik jednak zachowywał się tak, jakby od razu znał
właściwy szyfr. Muszę podkreślić, że Obcy nie mieli żadnej możliwości
komunikacji między sobą. Nie jesteśmy gotowi na sformułowanie
ostatecznej teorii wyjaśniającej zaskakujące rezultaty opisywanego
eksperymentu (wciąż testujemy różne hipotezy) ale zdecydowałem, że musi
Pan się o tym dowiedzieć jak najszybciej.

Jeśli chodzi o inne nasze testy, w najlepszym razie zakończyły się one
wynikami z których trudno wyciągnąć jakiekolwiek sensowne wnioski.
Pomimo istniejącego i sprawnego aparatu wokalnego umożliwiającego
wydawania dźwięków u przedstawicieli wszystkich przebadanych przez nas
ras Obcych, nie zaobserwowaliśmy żadnych przejawów prób komunikacji
werbalnej. Obcy nie posługują się także pismem, czy gestami – wszystkie
nasze wysiłki prowadzące do nawiązania porozumienia, czy chociaż
śladowej formy „dyskusji” spełzły na niczym.

Pomimo tych niepowodzeń nie tracimy nadziei, że odnajdziemy w końcu
sposób na nawiązanie dwustronnego kontaktu z badanymi osobnikami.
Wszystkie z przebadanych przez nas ras Obcych odpowiadają na zewnętrzne
bodźce stymulujące, co przekonuje nas, że możliwe jest zmuszenie ich do
jakiejś formy komunikacji. Doktor Yamamura prowadzi w tej chwili
zakrojony na szeroką skalę eksperyment nauczenia grupy Obcych częściowo
werbalnego wyrażania trzech emocji – chęci, akceptacji oraz
zaprzeczenia. Jeśli to się uda, istnieją spore szanse na to, że z czasem
przetrzymywani przez nas Obcy nauczą się podstawowych form komunikacji.
Jak zwykle, będę Pana informował o postępach.

Z poważaniem,

Dr Connor