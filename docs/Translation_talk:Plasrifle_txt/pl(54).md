# Hasło UFOpedii

## Propozycja

DO: Dowódca Bazy, Dowództwo Operacji Atlantyckich

OD: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Propozycja: Artefakt Obcych – karabin plazmowy

Dowódco, podczas ostatniego starcia z Obcymi w ręce naszych żołnierzy
wpadł egzemplarz karabinu plazmowego, używanego przez żołnierzy wroga.
Wygląda na to, że jest to broń znacznie groźniejsza niż pistolet
plazmowy, z którym stykaliśmy się wcześniej; szczególnie jeśli chodzi o
parametry zasięgu i mocy.

Powinniśmy rozpocząć szczegółowe badania tak szybko, jak to możliwe –
czekamy na Pańską autoryzację.

--mjr Navarre

## Wynik

DO: Dowódca Bazy, Dowództwo Operacji Atlantyckich

OD: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Re: Artefakt Obcych – karabin plazmowy

Dowódco, poniżej przedstawiam podsumowanie wyników badań nad karabinem
plazmowym.

Stwierdzenie, że karabin plazmowy to nic innego jak powiększona wersja
pistoletu plazmowego, chociaż kuszące, byłoby uproszczeniem idącym chyba
zbyt daleko. Prawdą jest, że obie bronie wykorzystują bardzo podobne
rozwiązania; w tym przypadku jednak połączenie wielu czynników tworzy z
karabinu broń bez porównania groźniejszą od pistoletu plazmowego. W
gruncie rzeczy nie ma w tym nic nadzwyczaj zaskakującego – broń krótka
zawsze należała do kategorii obronnych a karabinów używano do
prowadzenia wojen. Nie wiedzieć czemu, geniusz ludzki (i najwyraźniej –
nie tylko ludzki) zwykle koncentrował się bardziej na poszukiwaniu
rozwiązań szczególnie przydatnych w tej drugiej aktywności, stąd
utrzymująca się pewna dysproporcja w zabójczych zdolnościach wyżej
wymienionych klas broni.

Plazma wystrzeliwana z opisywanego karabinu jest około 20% gorętsza niż
pistoletowa, a zasięg jej skutecznego rażenia, zapewniony dzięki
oblekającej każdy ładunek grubszej warstwie płynnego plastiku, wynosi
około 80-100 metrów. Dystans ten, na pozór dosyć krótki, jeśli porównać
go z osiągami współczesnych karabinów, jest w zupełności wystarczający w
realiach walki w mieście.

Karabin plazmowy charakteryzuje się przy tym znakomitą celnością (którą
zawdzięcza relatywnie sporej wadze wystrzeliwanych ładunków) oraz
zdolnością do prowadzenia ognia ciągłego. Szybkostrzelność może znowu
nie imponuje (jedyne 180 ładunków na minutę), ale jeśli tylko właściwie
uświadomić sobie moc i potencjał niszczycielski plazmy, staje się
oczywistym, że jest to broń wnosząca na pole walki nową jakość - jeśli
tylko wypada się tak wyrazić.

Testy nowej broni uległy zakończeniu; przygotowano wszystkie konieczne
zestawy instruktażowe. Karabin plazmowy może być odtąd używany przez
naszych żołnierzy.

Dowódco, na koniec chciałbym jeszcze raz zwrócić Pana uwagę na fakt,
który nieco kłopocze naszych analityków i mnie osobiście. Poziom
zaawansowania wojskowych technologii Obcych wskazuje jednoznacznie na
to, że sztuka prowadzenia wojny jest im dobrze znana. Nie wydaje się
jednak, by Obcy atakowali nas jak dotąd całymi dostępnymi siłami.
Znalezienie odpowiedzi, dlaczego tak się dzieje, staje się kwestią coraz
bardziej naglącą.

--mjr Navarre

### Typ uszkodzeń

- [plasma](Damage/plasma "wikilink")

### Zdolność

- [assault](Skills/assault "wikilink")
- [heavy](Skills/heavy "wikilink")

## Linki

- [Assault Rifle](Equipment/Primary_Weapons/Assault_Rifle "wikilink")
- [Plasma
  Atomizer](Equipment/Secondary_Weapons/Plasma_Atomizer "wikilink")
- [Research/Advanced Plasma
  Control](Research/Advanced_Plasma_Control "wikilink")

[Category:General](Category:General "wikilink")
[Category:Weapons](Category:Weapons "wikilink")