__TOC__

# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: Karabin Gaussa

Dowódco.

Opierając się na obcej technologii „Igłowca” wpadliśmy na ciekawy
pomysł. Dzięki połączeniu szybkozmiennych generatorów magnetycznych -
będących źródłem zasilania broni Obcych - z zaprojektowanymi przez nas
karabinami elektromagnetycznymi moglibyśmy stworzyć nową, niezwykłą broń
dostępną dla naszych żołnierzy. Broń ta byłaby następcą używanego przez
nas karabinu snajperskiego, nazwaną Karabinem Gaussa.

„Igłowiec” jest straszną bronią, niemniej jednak przewaga pojedynczych
kul nad wieloma pociskami wystrzeliwanymi jednocześnie jest
niezaprzeczalna: większa stabilność lotu, lepsze właściwości
przebijające, a co najważniejsze: nadzwyczajna zdolność
unieszkodliwiania wroga za pierwszym strzałem. Nie bez powodu snajperzy
wyznają zasadę „pierwszy strzał musi zabić” - cel musi zostać
wyeliminowany, zanim w ogóle dowie się o istnieniu snajpera.

Na chwilę obecną planujemy zaadaptowanie elementów elektromagnetycznych
i źródła energii z „Igłowca” do broni o większej lufie i bardziej
przyjaznym kształcie. Chcemy również przeprojektować pociski, aby
zwiększyć ich zdolność zadawania obrażeń. Całość będzie znacznie lepsza
od obecnie używanego karabinu snajperskiego S-1, celniejsza od Działa
Lorentza i o dużo większej sile ognia niż „Igłowiec”.

Proszę dać znać, jak tylko będziemy mogli ruszyć z projektem.

--mjr Paul Navarre

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: Re: Karabin Gaussa

Dowódco.

Chciałbym przedstawić Panu ukończony prototyp Karabinu Gaussa.

Połączenie systemu zasilania broni Obcych z niektórymi rozwiązaniami z
Działa Lorentza pozwoliło na rozwiązanie wielu problemów tkwiących w
planach nowej broni snajperskiej. 100 lat temu wydajność tego typu broni
wynosiła mniej niż 2%, co oznaczało, że energia pocisku w chwili
uderzenia była mniejsza niż 2% energii użytej na jego wystrzelenie.
Nawet przy obecnej technice osiągamy wydajność poniżej 10%, przy czym
„Igłowiec” osiąga wartości nawet 70%. Osiągnięcie tego poziomu może nam
zająć lata, ale pracując nad projektem Karabinu Gaussa, uzyskaliśmy coś,
co jest jednocześnie praktyczne i efektywne na polu bitwy.

W celu osiągnięcia większego przyspieszenia pocisku zaprojektowaliśmy
nowy rodzaj amunicji bazujący na powłoce igieł Obcych. Kształtem
przypomina standardową amunicję penetrującą, jest jednak wykonany z
materiałów nieznanych na Ziemi. Pociski odłamkowo-penetrujące są zwykle
używane do dużo większych kalibrów, np. przy pociskach
przeciwczołgowych. Udało nam się je jednak odpowiednio zmniejszyć do
naszych potrzeb i osiągnęliśmy wręcz fenomenalne możliwości przebijania
pancerzy, znacznie lepsze niż jakiejkolwiek innej broni, którą
dysponujemy. Obiektywnie rzecz biorąc, Karabin Gaussa jest w chwili
obecnej bronią o największym kalibrze przeznaczoną dla piechoty na całej
planecie.

Zaimplementowaliśmy również - na wzór „Igłowca” - celownik
holograficzny, dzięki czemu broń jest wyjątkowo celna i wygodna w
użyciu.

Zalety Karabinu Gaussa jako broni snajperskiej są oczywiste. Nie ma
odrzutu ani błysku światła z lufy przy oddawaniu strzału. W
przeciwieństwie do Działa Lorentza nic oprócz pocisku nie opuszcza lufy
– nawet mgiełka rozgrzanego metalu z pocisku, która mogłaby posłużyć do
namierzenia strzelca w podczerwieni. Oprócz odgłosu pocisku pokonującego
barierę dźwięku nic nie jest w stanie ujawnić pozycji snajpera, dzięki
czemu może on pozostać w ukryciu nawet w starciu z obcą technologią. Co
najważniejsze, testy balistyczne wskazują, że powinniśmy być w stanie
wyeliminować większość Obcych jednym strzałem.

Oczywiście byliśmy zmuszeni do dokonania pewnych poświęceń – duża waga
wynikająca z umieszczenia cewek elektromagnetycznych i elektryki w
lufie, mała pojemność magazynku ze względu na duży kaliber oraz jego
znaczne rozmiary i waga. Pomimo tego uważam, że Karabin Gaussa powinien
zastąpić większość karabinów snajperskich SR-1, gdyż za pomocą tej
starszej broni nie jesteśmy w stanie konkurować z opancerzeniem Obcych.

Sugeruję pozostawienie SR-1 jako lekkiej broni snajperskiej do celów
przeciwpiechotnych i wysuwanie na pierwszy plan Karabinów Gaussa jako
głównej broni dalekiego zasięgu. Obcy z pewnością zaczną się jej
obawiać.

--mjr Paul Navarre

------------------------------------------------------------------------

### Rodzaj uszkodzeń

- [normal](Damage/normal "wikilink")

### Zdolność

- [sniper](Skills/sniper "wikilink")

------------------------------------------------------------------------