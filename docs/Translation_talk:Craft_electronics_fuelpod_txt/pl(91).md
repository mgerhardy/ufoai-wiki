## Specyfikacja techniczna: Zbiornik paliwa

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Teraz, gdy posiadamy już pojazdy powietrzne zdolne do przechwytywania
UFO, musimy zapewnić im odpowiednie wyposażenie: broń i elektronikę. W
ramach programu "Excalibur" rozpatrzyliśmy każdą nowoczesną broń
dostępną na Ziemi, i wybraliśmy to, co najlepiej posłuży obronie naszej
planety.

Możliwość podwieszania dodatkowego wyposażenia w naszych pojazdach
powietrznych to elegancki sposób na zwiększenie ich właściwości.
Dodatkowy podwieszany zbiornik paliwa jest najprostszym rozwiązaniem
zwiększającym skuteczny zasięg pojazdu. Jego zastosowanie niesie także
inną korzyść – podczas manewrów piloci nie muszą oszczędzać na paliwie,
co może przyczynić się do uzyskania lepszych rezultatów podczas walk
powietrznych.

Dodatkowe zbiorniki paliwa znacząco zwiększają całkowitą masę pojazdu.
Uwzględniając automatyczne procedury startu sprawdzające całkowitą wagę
pojazdu, należy pamiętać o tym, żeby nie obciążyć pojazdu powietrznego
ponad normy bezpieczeństwa określone procedurami.

### Sugerowana Doktryna Postępowania

Dodatkowe zbiorniki paliwa należy stosować wtedy, gdy podstawowy zasięg
naszych pojazdów powietrznych uniemożliwi osiągnięcie celu. Także w
sytuacjach, gdy dotarcie do celu i powrót do bazy doprowadzą do
niebezpiecznego balansowania na granicy zasobów paliwowych.

### Dodatki

Uzupełnienie, pierwszy oficer Abel S. Howard, 20 Marca 2084:

Zapoznałem się z raportem majora Navarre, dowódco. Moim obowiązkiem jest
podkreślić, że musimy powstrzymać każdą aktywność Obcych na Ziemi. Nie
możemy dopuścić do sytuacji, w której Obcy przeprowadzają akcję bez
naszej interwencji tylko dlatego, że nasze pojazdy mają zbyt mały
zasięg. Proszę pomyśleć o reakcji rządów planetarnych na wieść, że
cywile zginęli, ponieważ nasz transportowiec nie mógł dotrzeć do celu.
Dodatkowe zbiorniki paliwa powinny być przechowywane w pobliżu hangaru i
gotowe do użycia, tak by ich podczepienie do pojazdów powietrznych było
kwestią minut.

------------------------------------------------------------------------

### Zdolność

- [piloting](Skills/piloting "wikilink")

## Linki

[Category:General](Category:General "wikilink")
[Category:Ammunition](Category:Ammunition "wikilink")