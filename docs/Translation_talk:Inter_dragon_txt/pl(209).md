__TOC__

# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: Samolot przechwytujący, klasa Dragon

Dowódco.

Jak wiadomo, Obcy prześcigają nas technologicznie na każdym polu, ale
nigdzie nie jest to bardziej widoczne niż w powietrzu. Od samego
początku wojny byliśmy w złej pozycji i pomimo wysiłków, niewiele w tej
kwestii się polepszyło.

Jednakże ze względu na pewne zrozumienie obcych materiałów i sposobu, w
jaki zachowują się w powietrzu, jak również silników i systemów
paliwowych, uważam, że jesteśmy w stanie stworzyć nowy rodzaj samolotu
przechwytującego wyłącznie dla PHALANX. Wierzymy, że łącząc Obcą
technologię z porządnym, ludzkim wykonaniem, zaprojektujemy coś, co
będzie znacznie lepsze od obecnie używanych maszyn, a jednocześnie wciąż
opłacalne w wykonaniu i użytkowaniu.

Program wymaga znacznej ilości czasu laboratoryjnego, personelu i
materiałów, ale jak zwykle możemy więcej zyskać, niż stracić. Sukces
tego projektu może dać nadzieję w walce z zagrożeniem. Proszę dać znać,
jak tylko będziemy mogli zacząć prace.

--mjr Paul Navarre

------------------------------------------------------------------------

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Re: Samolot przechwytujący, klasa Dragon

Dowódco.

Z dumą prezentuję nowy samolot przechwytujący - klasa Dragon. Jak Pan
widzi, zastosowaliśmy wiele pomysłów Obcych i, proszę mi wierzyć,
opłacało się to.

Nowe technologie leżą u podstaw tego pojazdu. Dragon jest zbudowany z
wewnętrznego szkieletu stworzonego z materiałów Obcych, zapewniającego
wytrzymałość lekkiej warstwie zewnętrznej zbudowanej z nanorurek
węglowych. Pozwala to na zamontowanie dwóch silników, a w rezultacie
osiągnięcie prędkości i mocy niespotykanej wcześniej wśród naszych
samolotów. Dzięki kierowanym do przodu skrzydłom osiągnęliśmy większą od
pojazdów Obcych mobilność.

Trójskrzydłowy kadłub również został zainspirowany przez samoloty wroga,
przecinające powietrze z niezwykłą gracją. Na górnych skrzydłach można
zamontować małe, wciągane bronie, na dolnych - działka średniej
wielkości, natomiast środkowe zaprojektowane zostały do przenoszenia
głównego uzbrojenia, a od ich kształtu pochodzi nazwa samolotu.

Główną wadą Dragona jest to, że - podobnie jak UFO - potrzebuje on
antymaterii, aby wzbić się w powietrze. Ze względu na wagę pojazdu nic
innego nie byłoby w stanie tego dokonać. Biorąc pod uwagę niewielkie jej
zasoby, możliwe, że cały zapas zostanie przeznaczony dla floty
powietrznej. Dlatego też powinniśmy zastanowić się, gdzie ulokujemy
Dragona, i rozważać, czy jego wylot w danej sytuacji jest niezbędny.

Proszę także pamiętać, że chociaż Dragon jest w stanie wejść na orbitę,
nie ma możliwości lotu w kosmosie i pod żadnym pozorem nie powinien
opuszczać górnych warstw atmosfery. Na chwilę obecną nie możemy za
bardzo ryzykować. Jesteśmy inżynierami, nie czarodziejami.

--mjr Paul Navarre

------------------------------------------------------------------------

## Linki

[300px](image:inter_dragon.jpg "wikilink")

Zobacz również [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")