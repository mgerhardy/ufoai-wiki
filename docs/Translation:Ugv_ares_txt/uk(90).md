## Технічні характеристики: БНП «Арес»

------------------------------------------------------------------------

### Огляд

Незважаючи на те, що ми не можемо надавати своїм бійцям суттєву танкову
або авіаційну підтримку, нам доступний один з найбільш цікавих видів
озброєнь — БНП (Бойова Наземна Платформа). Це клас дистанційно керованих
машин, які можуть бути різноманітних форм та розмірів, спроектовані для
використання будь-де, включаючи жорсткі умови бою на міських вулицях, з
якими часто доводиться стикатись підрозділам PHALANX. Залежно від
функцій, вони можуть бути завбільшки з легкий танк або маленькими,
розміром з людський кулак.

БНП "Арес" — досить нова розробка; перші діючі зразки з'явились у
французькій армії у 2074 році, як частина 15-річного плану модернізації
армії ВЄС. Після того, як вони проявили свої вражаючі можливості на
навчаннях та миротворчих операціях, "Арес" було прийнято на озброєння в
Німеччині, Італії, Іспанії та Великобританії у 2075-76 роках, як
транспортний засіб підтримки піхоти. За ці роки він уже використовувався
по всьому світі, як стандартне доповнення до озброєння піхотних
формувань, практично здійснивши революцію у тактиці піхоти.

Незважаючи на таке досягнення, БНП "Арес" ніколи не бував у боях до
атаки прибульців на Мумбаї, де кілька БНП зі складу індійського війська
були знищені, захищаючи мечеть із сотнями беззбройних людей всередині
від переважаючих сил ворога. Вони протримались проти прибульців
достатньо, щоб війська співдружності встигли прибути й евакуювати
цивільних. Хоча машини були знищені, вони завдали достатньо шкоди
прибульцям, зірвавши їхню атаку й змусивши відступити.

БНП "Арес" — грізний гравець на будь-якому полі бою. Його важке
озброєння та міцна броня здатні змінити ситуацію. Якщо видається, що бій
протікає невдало, то він здатний сам-на-сам протистояти жахливій зброї
прибульців і залишатись після цього на ходу. На відміну від великих
танків, "Арес" здатен спільно з піхотою пересуватись на сильно
пересіченій місцевості й пробиратись через вузькі проходи. Він може
допомогти у найважчих ситуаціях і надати вогневу підтримку різними
способами і видами зброї, які можуть бути використані для різних бойових
задач.

### Рекомендована доктрина

Ми рекомендуємо використовувати "Арес" у складі будь-яких тактичних
груп, забезпечуючи їх підтримкою броні та важкого озброєння. Також його
не настрашиш й він не впаде в паніку. Оскільки оператор "Ареса"
знаходиться у безпеці, контролюючи машину з пункту керування на базі,
він не переживає такого стресу в бою, як наші піхотинці. Навіть, якщо
виникне небезпека, що оператор почне приймати ірраціональні рішення,
його можна негайно замінити іншим.

Ви завжди можете розраховувати що "Арес" буде надійною і стійкою бойовою
одиницею із колосальною вогневою силою на полі бою.

### Додатки

Доповнення, , 20 березня 2084:

Командувачу, хочу застерегти вас. Чудова оцінка, дана ком. Наварре цій
машині цілком вірна, але я попрацював з прототипами БНП "Арес" під час
служби у спецпідрозділах на Близькому Сході і знаю, що з ним не усе так
гладко.

Хочу підкреслити, що "Арес" можна використовувати на будь-якій
місцевості, але розваги починаються в умовах, де багато піску чи пилу.
Велика кількість пилюки у повітрі забиває повітряні фільтри машини, що
призводить до відмов окремих її компонентів, наприклад трансмісії, вузла
зв'язку, навіть турелі. Нічого небезпечного, але достатньо, щоб "Арес"
несподівано застряг або відімкнувся.

Я точно знаю, що незважаючи на мої рекомендації, ці недоліки не були
усунуті у серійному виробництві. Тому на вашому місці я не став би брати
його на місії у місця з таким кліматом.

## Посилання

[Category:General](Category:General "wikilink")
[Category:UGVs](Category:UGVs "wikilink")