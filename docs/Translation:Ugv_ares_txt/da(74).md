## Tekniske specifikationer: Ares URK

**KLASSIFIKATIONSNIVEAU SORT**

FALANKS-rumvæsenudrykningsenhed

Teknisk dokument: Sikkerhedsniveau Sigma - Kun for den øverstbefalende

Arkiveret: 19. marts 2084

Af: Kommandør Paul Navarre, F&U: Ingeniørdivisionen, FALANKS
Atlanterhavskommandoen

------------------------------------------------------------------------

### Overblik

Selvom vi ikke er i stand til at sende store mængder af beskyttelse
eller luftstøtte til vort infanteri, så er en af de mere interessante
våben tilgængelig for os URK'en (Ubemandet robotkøretøj). Dette er en
type fjernkontrolleret køretøjer som kan have mange størrelser og forme,
designet til brug i alle miljøer inklusiv tæt befolket byområder som
FALANKS ofte vil stå over for. Afhængig af deres funktion kan de være så
store som en minikampvogn eller så små som en mands næve.

Aresrobotkøretøjet er et forholdsvist nyt design; de første
operationsklare enheder blev indsat af den franske hær i 2074 som en del
af en 15 års opgraderingsplan. Efter deres imponerende indsats i øvelser
og fredsbevarende missioner blev Ares også indsat af Tyskland, Italien,
Spanien og Storbritannien i 2075 og 2076 som støtte til deres
infanterienheder. Igennem årene blev den brugt over hele verden som
standard i infanteridelingerne, hvilket i praksis revolutionerede deres
taktik og udstyr.

På trods af sin historie så den ikke kamp før rumvæsenernes angreb på
Mumbai, hvor flere enheder af Ares fra den indiske hær blev knust i
forsvaret af en moske hvor hundreder af ubevæbnede civile opholdt sig på
flugt fra en frygtindgydende rumvæsenstyrke. Det lykkedes
robotkøretøjerne at holde rumvæsenerne på afstand tids nok til at en
undsætningsstyrke fra Commonwealth kom frem og evakuerede de civile.
Selvom alle Aresrobotkøretøjerne blev knust, så påførte de nok skade på
rumvæsenerne til at de trak sig tilbage frem for at de angreb
undsætningsstyrken.

Aresrobotkøretøjet er en formidabel styrke på slagmarken. Dens tunge
våben og rustning kan vende en kamp rundt som ellers så ud til at gå
helt galt, den kan gå lige op med de frygtlige rumvæsenvåben og bevare
sin funktionalitet på slagmarken. Til forskel fra større kampvogne kan
Aresrobotkøretøjet følge med infanterienheder igennem hårdt terræn og
klemme sig igennem snævre passager. Den kan give støtte i de sværeste
situationer og kan sende sin ildkraft af sted på mange forskellige måder
via alsidige våbenmoduler som kan bruges i mange kampsituationer.

### Anbefalet doktrin

Vi anbefaler brugen af en Ares til vores taktiske hold til brug for
beskyttelse og støtte med tunge våben. Den er også værdifuld på grund af
sin modstandskraft over for frygt og panik. Da kommandøren af
Areskøretøjet er sikkert placeret langt fra slagmarken, kontrollerende
hans køretøj fra en VR-enhed på URK'ens hjemmebase, så bliver han ikke
offer for kampstress på samme måde som vores infanteritropper gør. Hvis
en kommandør har risiko for at blive ustabil, så kan han fjernes fra sin
kontrolpost og erstattes med en frisk kommandør på meget få sekunder.

Du kan altid stole på at Ares er et holdepunkt af rolighed, stabilitet
og imponerende ildkraft på slagmarken.

### Tilføjelse

Tilføjelse, ledende officer Abel S. Howard, 20. marts 2084:

Jeg ønskede at tilføje denne fil for at advare dig. Kommandør Navarres
entusiasme vedrørende dette køretøj er for hovedparten korrekt, men jeg
udførte flere undergrundsoperationer i Mellemøsten med prototyper af
Ares URK'er og de kan være en smule mere problematiske end ved første
øjekast.

Jeg vil understrege at Ares er udmærket at sende i kamp i næsten alle
former for terræn - det bliver kun problematisk i meget sandet eller
støvet miljøer. Store mængde af luftbårne partikler kan overbelaste
køretøjets luftfilter og medføre fejl i ting som fremføringsmekanismen,
kommunkationsanlægget, selv tårnet. Ikke noget farligt, men nok til at
en Ares pludselig og uden advarsel kan lukke sig selv ned.

Jeg ved med sikkerhed at denne problemstilling ikke blev rettet i
produktionsmodellen på trods af mine anbefalinger, så hvis jeg var dig,
ville jeg ikke bruge den i den slags klima.

------------------------------------------------------------------------