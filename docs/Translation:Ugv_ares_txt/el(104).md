## Τεχνικά Χαρακτηριστικά: ΜΕΟΕ Άρης

**ΕΠΙΠΕΔΟ ΑΠΟΡΡΗΤΟΥ ΜΑΥΡΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Σ' -- Μόνο για τα μάτια του Διοικητή

Αρχειοθέτηση: 19 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

Παρόλο που δεν είναι δυνατόν να παρέχουμε εναέρια ή τεθωρακισμένη
υποστήριξη στο πεζικό μας, ένα απο τα πιο ενδιαφέροντα όπλα στη διάθεσή
μας είναι το ΜΕΟΕ (Μη-Επανδρωμένο Όχημα Εδάφους). Πρόκειται για μια
κατηγορία τηλεχειριζόμενων οχημάτων ποικίλου μεγέθους και σχήματος,
σχεδιασμένα για χρήση σε όλα τα περιβάλλοντα, ακόμα και σε
πυκνοκατοικημένες αστικές περιοχές όπου θα δράσει συχνά η PHALANX.
Ανάλογα με την λειτουργικότητά τους μπορούν να είναι μεγάλα όπως ένα
μικρό τεθωρακισμένο ή μικρά όσο η γροθιά ενός άντρα.

Το ΜΕΟΕ Άρης είναι ένα σχετικά νέο σχέδιο: οι πρώτες λειτουργικές
μονάδες εντάχθηκαν στο Γαλλικό στρατό το 2074 ως τμήμα ενός 15ετούς
προγράμματος τμηματικής αναβάθμισης των δυνάμεων της ΕΕΕ. Ύστερα από
εντυπωσιακές επιδόσεις σε δοκιμές και ειρηνευτικές αποστολές, το ΜΕΟΕ
Άρης υιοθετήθηκε απο την Γερμανία, Ιταλία, Ισπανία και Βρετανία το 2075
και 2076 σαν όχημα υποστήριξης πεζικού. Με τα χρόνια άρχισε να
χρησιμοποιήτε σε όλο τον κόσμο σαν σταθερό προσάρτημα στις μονάδες του
πεζικού, φέρνοντας επανάσταση στις τακτικές και τον εξοπλισμό του
πεζικού.

Παρά το εντυπωσιακό ιστορικό του, δεν χρησιμοποιήθηκε ποτέ στη μάχη έως
την επίθεση των εξωγήινων στο Μουμπάι, στην οποία αρκετά ΜΕΟΕ του
Ινδικού στρατού καταστράφηκαν υπερασπιζόμενα ένα τζαμί που αποτελούσε
καταφύγιο για εκατοντάδες άμαχους πολίτες από μία υπεράριθμη δύναμη
εξωγήινων. Παρόλα αυτά, κατάφεραν να καθυστερήσουν τους εξωγήινους μέχρι
να φτάσει μια Κοινοπολιτειακή δύναμη και να απεγκλωβίσει τους πολίτες.
Αν και καταστράφηκαν όλες οι μονάδες Άρης, επέφεραν αρκετή ζημιά ώστε να
αναγκάσουν τους εξωγήινους να υποχωρήσουν αντί να εμπλακούν με τις
ενισχύσεις.

Ο Άρης αποτελεί τρομερό αντίπαλο σε οποιοδήποτε πεδίο μάχης. Τα βαρέα
όπλα του και η θωράκιση του μπορούν να γύρουν την πλάστιγγα μιας
φαινομενικά χαμένης μάχης, ενώ μπορεί να αντιμετωπίζει το φοβερό
οπλοστάσιο των εξωγήινων και να παραμένει λειτουργικό. Αντίθετα με τα
μεγαλύτερα τεθωρακισμένα, ο Άρης μπορεί να ακολουθεί κατά πόδας το
πεζικό σε ανώμαλο έδαφος και να τρυπώνει σε στενά περάσματα. Μπορεί να
παρέχει υποστήριξη στις πιο στενές καταστάσεις και να εκπληρώνει
διάφορους ρόλους μάχης χάρη στην ποικιλία οπλικών συστημάτων με την
οποία μπορεί να εξοπλιστεί.

### Προτεινόμενο Δόγμα Χρήσης

Προτείνουμε την ένταξη ενός Άρη σε κάθε τακτική ομάδα για παροχή
προστασίας και υποστήριξης βαρέως οπλισμού. Είναι επίσης πολύτιμο λόγω
της αντίστασής του στο φόβο και τον πανικό. Καθώς ο χειριστής του Άρεως
βρίσκεται στη βάση των ΜΕΟΕ, μακρυά απο το πεδίο της μάχης, και ελέγχει
το όχημα του μέσω μιας μονάδας εικονικής πραγματικότητας, δεν υφίσταται
άγχος μάχης στο ίδιο επίπεδο με τους πεζικάριους. Αν ένας χειριστής ποτέ
δείξει σημάδια κόπωσης ή παραλογισμού, μπορεί να αποσυρθεί απο τον
θάλαμο και να αναλάβει κάποιος αντικαταστάτης μέσα σε δευτερόλεπτα.

Μπορείτε πάντα να βασίζεστε στην ψυχραιμία, την σταθερότητα και την
τεράστια δύναμη πυρός ενός Άρη στο πεδίο της μάχης.

### Πρόσθετα

Παράρτημα, Αξιωματικός Διοίκησης Abel S. Howard, 20 Μαρτίου 2084:

Κύριε Διοικητά, Θα ήθελα να εισάγω αυτό στο αρχείο να σας προειδοποιήσω.
Η ενθουσιώδες εκτίμηση του Διευθυντή Navarre για αυτό το όχημα είναι
κατά κύριο λόγο ακριβής, αλλά υπηρέτησα με το προτότυπο ΜΕΟΕ Άρης σε
απόρρητες επιχειρήσεις στην Μέση Ανατολή και ξέρω ότι μπορεί να είναι
λίγο πιο εκκεντρικό απο ότι φαίνεται.

Θα ήθελα να επισημάνω ότι ο Άρης είναι ικανός να δράσει σε όλα τα εδάφη
-- μόνο που δρά περίεργα σε υπερβολικά αμμώδη ή σκονισμένα περιβάλλοντα.
Μεγάλες ποσότητες αέριων σωματιδίων μπορούν να φράξουν τα φίλτρα αέρα
του οχήματος και να προκαλέσουν δυσλειτουργείες σε εξαρτήματα όπως οι
ερπύστριες, τα επικοινωνιακά συστήματα, ακόμα και ο πυργίσκος. Οι
δυσλειτουργίες αυτές δεν είναι άμεσα επικίνδυνες όμως είναι ικανές να
τον ακινητοποιήσουν ή να τον απενεργοποιήσουν χωρίς προειδοποίηση.

Γνωρίζω στα σίγουρα ότι αυτό το θέμα δεν είχε διορθωθεί στα παραγόμενα
μοντέλο παρόλες τις συστάσεις μου. Αν ήμουν στη θέση σας, δε θα το
χρησιμοποιούσα σε τέτοιου είδους κλίματα.

------------------------------------------------------------------------

## Links

- [UGVs](UGVs "wikilink")

[Category:General](Category:General "wikilink")
[Category:UGVs](Category:UGVs "wikilink")