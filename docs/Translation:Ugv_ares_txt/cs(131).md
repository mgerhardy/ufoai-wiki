## Technické specifikace: BPV Ares

STUPEŇ UTAJENÍ ČERNÁ

PHALANX Jednotka pro boj s mimozemšťany

Technická dokumentace, prověření Sigma -- pouze pro velícího důstojníka

Zaznamenáno: 19. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

## Přehled

I když nejsme schopni poslat do pole mnoho obrněné nebo vzdušné podpory
pro naši pěchotu, jednou z nejzajímavějších zbraní, kterou máme k
dospozici, je BPV (bezpilotní pozemní vozidlo). Je to třída dálkově
ovládaných vozidel různých tvarů a velikostí, vytvořená pro použití v
jakémkoli prostředí, včetně těsných městských scénářů, kterým budou
jednotky PHALANX často čelit. V závislosti na jejich funkci mohou mít
velikost miniaturního tanku až po velikost mužské pěsti. BPV Ares je
zcela novým designem, první funkční jednotky byly nasazeny do
francouzské armády v roce 2074 jako součást15-ti letého rotačního plánu
pro celou Rozšířenou Evropskou Unii (REU) Po působivém výkonu ve
zkouškách a mírových operacích byl Ares v roce 2075 a 2076 přijat
Německem, Itálií, Španělskem a Velkou Británií jako podpůrné vozidlo
pěchoty. V průběhu let bylo používáno po celém světě jako standardní
podpora pěší čety, čímž samo o sobě prakticky způsobilo revoluci
pěchotní taktiky a vybavení. Přes své úspěchy nebylo nikdy nasazeno v
boji až do útoku cizáků na Bombaj, kde bylo několik jednotek Ares
indické armády zničeno při obraně mešity, ve které se před ohromnou
silou cizáků ukrývalo několik set neozbrojených civilistů. Nicméně
dokázaly cizáky odrážet dostatečně dlouho, než posily jednotek
Společenství civilisty evakuovaly. Přesto, že byly všechny Aresy
zničeny, způsobily dostatek škod na to, aby cizáci raději ustoupili, než
aby se zapojili do boje s posilami. Ares hrozivou zbraní na jakémkoli
bojišti. Jeho těžké zbraně a pancíř mohou zvrátit vývoj boje, který se
zdá být ztracen, je schopen vyrovnat se strašlivým cizáckým zbraním a
stále být funkční. Na rozdíl od větších tanků může Ares držet krok s
pěchotou při postupu těžkým terénem a protáhnout se úzkými průchody.
Může poskytovat podporu v nejnapínavějších situacích a poskytnout svou
palevnou sílu mnoha různými způsoby se sortimentem zbraňových modulů,
které mohou být přizpůsobeny mnoha bojovým úlohám.

## Taktická doporučení

Doporučujeme nasazení Arese při podpoře taktického týmu pro poskytnutí
pancéřové ochrany a těžké palebné podpory. Je rovněž cenný pro svou
odolnost vůči strachu a panice. Protože je pilot v bezpečí mimo bojiště
a kontroluje vozidlo z domovské základny BPV, není ovlivněn stresem
stejně jako naše pěchotní jednotky. Pokud se pilot dostane do nebezpečí
iracionálního chování, je během několika vteřin vystřídán čerstvým
pilotem. Můžete se kdykoli spolehnout na to, že Ares bude na bojišti
majákem klidu a stability, s obrovskou palebnou silou.

## Dodatky

Velící důstojník Abel S. Howard, 20. březen 2084:

Veliteli, chtěl jsem toto přidat do složky a varovat Vás. Nadšené
hodnocení tohoto vozidla je většinou přesné, ale já jsem sloužil s
prototypem BPV Ares při tajným misích na Blízkém východě, a vím, že může
být trochu více nepředvídatelné, než se jeví. Chci zdůraznit, že Ares
lze bez problémů nasadit do téměř jakéhokoli terénu – zábava začíná
pouze při nasazení v extrémně písčitém nebo prašném prostředí. Velké
množství vzdušných částic mohou přetížit vzduchové filtry vozidla a
způdobit poruchu komponent jako jsou pohybové ústrojí, komunikační jádro
nebo dokonce věž. Nic nebezpečného, ale dost na to, aby způsobily
zadrhnutí nebo vypnutí bez varování. Vím, že tato otázka nebyla zahrnuta
ve výrobním modelu i přes mé doporučení, ale kdybych byl Vámi, nebral
bych toto vozidlo do výše zmíněných klimatů.

## Odkazy