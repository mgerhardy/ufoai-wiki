# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Artefakt Obcych – Ręczne działo cząsteczkowe

Dowódco, podczas jednej z ostatnich potyczek z Obcymi nasi żołnierze
zdobyli na wrogu nowy typ broni, najprawdopodobniej przenośne działo
cząsteczkowe. Raporty naszych ludzi, podobnie jak nasze wstępne testy,
wskazują na to, że jest to niezwykle potężna broń. Powinniśmy zająć się
nią jak najszybciej.

Prace ruszą, jak tylko otrzymamy Pańską autoryzację.

--Mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Artefakt Obcych – Ręczne działo cząsteczkowe

Dowódco, skończyliśmy badania ręcznego działa cząsteczkowego,
pozyskanego na Obcych.

Nasze najgorsze przewidywania powoli się ziszczają – technologie, z
jakich korzystają Obcy, daleko wykraczają poza możliwość konstrukcji
Kerrnoży, czy uzbrojenia opartego na generowaniu plazmy. Broń
cząsteczkowa reprezentuje poziom wiedzy, do którego trudno nawet nam się
zbliżyć. Rozumiemy mniej więcej zasadę jej działania, jednak nie każdy z
komponentów będziemy w stanie zduplikować.

Broń ta wykorzystuje strumień rozpędzonych prawie do prędkości światła
cząsteczek. Dzięki ich ekstremalnej prędkości strumień cząsteczkowy
niesie olbrzymią energię kinetyczną. Do tej pory technologia ta była
wykorzystywana przez Obcych tylko w uzbrojeniu ich statków; najwyraźniej
jednak zaadaptowanie jej na potrzeby broni ręcznej nie stanowiło dla
nich dużego problemu.

Działo cząsteczkowe to bez wątpienia najbardziej mordercza ręczna broń
Obcych, z jaką dotąd mieliśmy do czynienia. Pomimo tego, że nieznacznie
mniejsze i lżejsze niż ręczne działo plazmowe, nie może być używane
przez naszych żołnierzy ze względu na odrzut jaki wytwarza podczas
prowadzenia ognia. Być może uda się nam zamontować je jako broń
podwieszoną w jednym z naszych BPN-ów (Bezzałogowych Pojazdów
Naziemnych), ewentualnie przystosować do użycia ręcznego dzięki
siłownikom wspomagającym poruszanie w cięższych rodzajach pancerzy
osobistych.

Jeśli chodzi o siłę rażenia promienia cząsteczkowego emitowanego z
działa, jest ona doprawdy potężna. Pojedyncze trafienie wybija sporą
dziurę w litej płycie stalowej grubości pięciu centymetrów. Drugi strzał
w to samo miejsce powoduje wybicie otworu wielkości pięści. Nasze
pancerze bojowe zapewniają niewiele lepszą ochronę, aczkolwiek pozwalają
na częściowe odbicie wiązki rozpędzonych cząsteczek.

Konstrukcja działa cząsteczkowego nie należy do nadzwyczaj
skomplikowanych i może być określona jako „modułowa” – każda z
kilkunastu części może być łatwo odseparowana od innych. Budowa każdego
z tych modułów jest dosyć prosta i nie powinniśmy mieć większych
problemów z ich duplikacją. Ogniwo zasilające, dla kontrastu, to
prawdziwy majstersztyk. Magazynuje i przekazuje olbrzymie ilości
energii, jednak sposób, w jaki to się odbywa, jest dla nas tajemnicą. Z
przykrością stwierdzam, że nie udało się nam nawet zdeaktywować
magazynka po jego prawdopodobnym zużyciu. Potrzebujemy więcej czasu na
dodatkowe badania, jeśli mamy posunąć się do przodu w tej kwestii, i
dużo, dużo więcej czasu i środków, jeśli mamy pokusić się o jego
zreplikowanie.

Jeśli chodzi o dalsze badania nad ogniwem zasilającym tę broń, o
postępach w badaniach będę informował na bieżąco.

--Mjr Navarre

### Typ uszkodzeń

- [particle beam](Damage/particle_beam "wikilink")

### Zdolność

- [heavy](Skills/heavy "wikilink")

## Linki

- [Plasma Blaster](Equipment/Primary_Weapons/Plasma_Blaster "wikilink")
- [Heavy Laser](Equipment/Primary_Weapons/Heavy_Laser "wikilink")