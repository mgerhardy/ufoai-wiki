# UFOpeedia sissekanne

## Ettepanek

**Kellele:** Baasi ülemjuhataja, PHALANX, Atlandi Operatsioonide
Juhativasutus

**Kellelt:** Dr. Connor, R&D: Bioloogia- ja Hoidlaosakond, PHALANX,
Atlandi Operatsioonide Juhativasutus

**Kuupäev:** %02i %s %i

**Pealkiri:** Ettepanek: Tulnuka lahkamine -- taman

Ülemjuhataja,

Me oleme saanud lahinguväljalt tundmatut liiki tulnuka laiba. Lahkamist
ja määramist tuleks alustada esimeses järjekorras.

Lugupidamisega,

Dr. Connor

## Tulemus

**Kellele:** Baasi ülemjuhataja, PHALANX, Atlandi Operatsioonide
Juhativasutus

**Kellelt:** Dr. Connor, R&D: Bioloogia- ja Hoidlaosakond, PHALANX,
Atlandi Operatsioonide Juhativasutus

**Kuupäev:** %02i %s %i

**Pealkiri:** Re: Tulnuka lahkamine -- taman

Ülemjuhataja,

Meie uurimisgrupp on viinud läbi saadud "halli" laiba lahkamise.
Siinkohal esitame leitu lokkuvõtte.

Kui Ühenduse väed esmakordselt Mumbaisse saabusid, segaduses ja
ebakindlad, tormas karjudes nende poole kohalik rahvamass, mis paistis
olevat hirmust mõistuse kaotanud. Enamik sõduritest ei osanud kohalikku
keelt ning ei saanud aru, mida neile öelda taheti. Küsimuste peale
hüüdsid kohalikud lihtsalt "xuRta AwmA" -- mis tähendab hindi keeles
'kurja vaimu' või 'deemonit'.

Tule all lühenes see kähku sõnaks "taama", ning tulevahetuse lõpuks oli
see veelgi muutunud. Kõik olid hakanud hallide luupainajalike olevuste
kohta kasutama sõna "taman" (hääldusega 'tah-man'). See nimetus on
endiselt kasutusel, kuid nüüd me võime kindlalt öelda, et need tulnukad
on tehtud mitte tulest ja pimedusest vaid lihast ja verest.

Esiteks, ja mis on tõenäoliselt kõige huvitavam, on selle olendi välimus
peaaegu inimesetaoline. Kaks kätt, kaks jalga, kere ja pea; liigub kahel
jalal; nägemis-, kuulmis- ja haistmisorganid on kõik üldjoontes
sarnastes kohtades. Subjekti kätel ja jalgadel on kolm pikka
sõrme/varvast, millest üks (pöial) on vastassuunaline. Keskmiselt on see
liik inimestest lühem ning nende tugevuse kohta petlikult kõhna
kehaehitusega.

Olendil on väga lihtne komplekt elutähtsaid organeid; süda, kopsud, maks
jne. Enamik liigseid organeid, mis inimestel ei ole evolutsiooni käigus
kadunud, puuduvad. Bioloogiliselt on kõige huvitavamad siseorganid ja
seedetrakt. Subjektil on kokku kolm seedetrakti, mis on mõeldud
äärmiselt raskestiseeditava taimse materjali seedimiseks. Mistahes tüüpi
liha seedimise võime puudub täielikult. Seega, kustkohast iganes nad ka
ei tuleks, on tamanid taimtoidulised. See leid on rahustanud
põnevusejanulisemat osa meie personalist. Vähemasti me teame nüüd, et
tulnukad käi siin meie liha pärast.

Subjekti kõris on keerukas implantaatide komplekt, mille mõistmiseks
oleks vaja täiendavat uurimistööd. Ma saadan Teile selle detailsema
kirjelduse koos vastava uurimisettepanekuga.

Suured, ülearenenud silmad võimandavad tamanil näha pimeduses. Silmadel
on mitu iirist, mis kaitsevad võrkkesta ereda valguse, nagu näiteks
päikesevalguse eest, kuid äkilise ereda valgusesähvatuse korral ei
pruugi iiris reguleeruda jõuda, ning tulemuseks võib olla pikemaajalisem
või püsiv pimedaksjäämine. Meie pimestusgranaat võib siinkohal väga
efektiivseks osutuda.

Naha halli tooni põhjus on omamoodi huvitav. See tuleb ülivähese koguse
räni eritusest, mis kõvastub paindlikul alusnahal, moodustades loomuliku
kaitsekihi, mis kaitseb küllaltki hästi löögi ja kuumuse vastu.

Analüüsi kokkuvõtteks võib öelda järgmist:

-- Tamanid on loomulikult resistentsed kuulidele ja löökidele, kuid
mitte niivõrd, et sellised relvad oleksid võitluses kasutud.

-- Nende nahk hajutab väikese või keskmise ulatusega kuumutamist, kuid
pikemaajalisem kokkupuude leegiheitja leegi või põleva kemikaaliga mõjub
siiski. Laserid teevad neile tavalisest veidi vähem viga.

-- Kuigi tamanite keha on nõtke ja elastne, on nende siseorganid löökide
vastu kehvasti kaitstud, mis teeb neid eriti tundlikuks plahvatuste
lööklainele.

Täiendava uurimise tulemusena on kõrvale jäetud mitmeid ulmelisi
teooriaid. Hoolimata tamanite ja inimeste suurest sarnasusest, peaaegu
piisavast, et võiks eeldada mistahes seoseid, on pigem tegemist
konvergentse evolutsiooni juhtumiga (kaks erinevat rada sama tulemuseni)
kui sugulusega. Tamanite ja inimeste geenijärjestustes on väga vähe
sarnasusi ning DNA kromatiini struktuur on tamanitel mitu suurusjärku
keerulisem kui inimestel. See paistab välistavat hüpoteetilist ühist
päritolu.

Võitluses kujutab taman endast märkimisväärset ohtu. Nad on väga väledad
ja võimelised kasutama mitmesuguseid relvi suure täpsusega. Lisaks
sõduritele on nad tunukate sõjamasinavärgis ka mitmetes
spetsialistirollides, milles tamanid paistavad olevat enamuses.
Keerukamad relvad ja turvis on pigem tamanite kui teiste liikide
kasutuses. See on tõenäoliselt kooskõlas nende arenenud ajude,
meeleelundite ja tundlike sõrmedega.

On raske öelda, kas tamanid on kunagiste UFO-lugude "hallid" või mitte,
kuid see paistab ebatõenäoline. PHALANX ei ole seni leidnud kinnitust
ühelegi tunukate tegevust kirjeldavale allikale alates 1950-ndatest
aastatest. Praegu nähtud ufod ei ole kindlasti lendavad taldrikud. Kui
nad oleksid võinud Maad vallutada sajandite eest, miks oodata kuni
praeguseni? See ei paista mõistlik -- kuid teisest küljest, kes võiks
teada mis võib olla mõistlik tulnukate jaoks?

Lugupidamisega,

Dr. Connor