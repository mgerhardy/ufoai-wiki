# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Sekcja Obcego - Tamanin

Dowódco, z pola walki nasi żołnierze przywieźli zwłoki Obcego.
Powinniśmy jak najszybciej poddać je sekcji i szczegółowym badaniom.

Z poważaniem,

Dr Connor

## Wynik

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Sekcja Obcego - Tamanin

Dowódco.

Zakończyliśmy sekcję zwłok Obcego zabitego przez naszych żołnierzy.
Chciałbym przedstawić krótkie podsumowanie naszych badań.

Kiedy zwiadowcze oddziały Sił Zjednoczonych dotarły do Bombaju podczas
pierwszego ataku Obcych, zetknęły się z ogarniętymi paniką tłumami,
próbującymi wydostać się z miasta i szukającymi ochrony. Większość
żołnierzy nie znała języka hindi; a większość uciekinierów nie bardzo
była w stanie porozumiewać się po angielsku. W zgiełku i hałasie, jaki
panował w strefie zaatakowanej przez Obcych, najczęściej powtarzanym i
wykrzykiwanym słowem było "xuRta AwmA", co w języku hindi oznacza "złego
ducha" bądź "demona".

W uszach anglojęzycznych żołnierzy kontyngentu brzmiało to mniej więcej
jak "Taama", co szybko zostało przechrzczone na "Taman" lub – w liczbie
mnogiej – "Tamans". W tej wersji o Obcych dowiedział się cały świat, a
angielskie "Taman" zostało odpowiednio przetłumaczone na wszystkie
języki świata.

Tamanie na pierwszy rzut oka nie różnią się nadzwyczajnie od ludzi. Są
dwuręczni, poruszają się w postawie wyprostowanej na dwóch nogach, a ich
organy wzrokowe, słuchowe i węchowe umiejscowione są prawie identycznie
jak u nas. Ręce i nogi Taman zaopatrzone są w trzy dłuższe niż ludzkie
palce z przeciwstawnym kciukiem, a ogólna budowa ciała wydaje się
sugerować na pierwszy rzut oka (co jest bardzo mylące) jego delikatność.
Nieznacznie niżsi od nas, Tamanie są bowiem bardzo odpornymi, silnymi i
sprawnymi istotami.

Jeśli chodzi o budowę wewnętrzną, ich organizm również przypomina budową
ludzi (choć jest to chyba przykład konwergencji), będąc wyposażonym w
organy pełniące funkcje wątroby, serca, płuc itd. Najbardziej
zaintrygowała nas budowa układu pokarmowego Taman, która pod każdym
względem przypomina układ pokarmowy wyłącznego roślinożercy.
Wyeliminowało to dość prymitywne podejrzenie, że Obcy traktują nas jako
zwierzynę łowną.

Zidentyfikowaliśmy także interesujący zestaw implantów w gardle osobnika
poddanego sekcji. Szerzej o tym temacie wypowiadam się w osobnej
poczcie, jednocześnie proponując uruchomienie dodatkowego projektu
badawczego.

Relatywnie duże i bardziej skomplikowane niż ludzkie oczy Taman
pozwalają im widzieć w nocy prawie tak dobrze, jak w dzień; specyficzna
budowa tęczówki chroni przy tym siatkówkę ich oczu w kontakcie z ostrym
światłem. Dokładnie jednak jak dzieje się to w przypadku ludzi,
potrzebuje ona trochę czasu, by dostosować się do gwałtownej zmiany
ilości światła docierającego do oka – sugeruje to, że nasze granaty
ogłuszające (powodujące wszak również rozbłysk oślepiającego światła)
mogą być skuteczne w obezwładnianiu tej rasy Obcych.

Na szczególną uwagę zasługuje skóra Taman – jej dziwny, szarawy kolor
powodowany jest przez wydzielane przez nią związki krzemu. Tworzą one
pod odpowiednikiem naszego naskórka warstwę twardego, naturalnego
pancerza, nieźle izolującego od ciepła i urazów mechanicznych (bez
porównania lepiej, niż ma to miejsce z naszą tkanką tłuszczową).

Podsumowując nasze obserwacje, możemy stwierdzić, co następuje:

-- Tamanie charakteryzują się sporą naturalną odpornością w stosunku do
broni mechanicznych i używającej pocisków; nie do tego stopnia jednak,
by uzbrojenie tego typu było zupełnie nieefektywne;

-- Skóra przedstawicieli tej rasy nieźle też rozprasza ciepło; jednak
zwiększa to ich naturalną odporność względem broni zapalających i
laserów jedynie nieznacznie;

-- Słabym punktem organizmów Taman jest to, iż ich organy wewnętrzne
wydają się być bardzo delikatne i nawet nieznaczne ich uszkodzenie może
prowadzić do poważnych następstw; sugeruje to, że wyposażeniem
szczególnie przydatnym do walki z opisywaną rasą Obcych jest broń
bazująca na materiałach wybuchowych i siejąca odłamkami.

Badania genetyczne pozwoliły też na wykluczenie, iż ludzie i Tamanie
mają ze sobą cokolwiek wspólnego na poziomie molekularnym – owszem, ich
materiałem dziedziczenia informacji genetycznej jest DNA, jego
organizacja jednak jest dokumentnie inna, niż w przypadku ludzi czy
nawet ziemskich zwierząt. Zadziwiające zewnętrzne podobieństwo między
nami i tą rasą Obcych jest przykładem konwergencji ewolucyjnej.

Na polu walki Tamanie są bardzo groźnym przeciwnikiem. Są uniwersalnymi,
sprawnymi i inteligentnymi żołnierzami, a w wojennej machinie Obcych
zajmują różne pozycje - nie są tylko mięsem armatnim. Jest to także
chyba najliczniejsza rasa Obcych, z jaką mamy do czynienia.

Czy Tamanie mają coś wspólnego z Obcymi opisywanymi przez literaturę SF
i historie o porwaniach rodem z XX wieku? Nie możemy tego kompletnie
wykluczyć, ale skłaniamy się do stwierdzenia, że jest to raczej mało
prawdopodobne. Od mniej więcej 1950 roku PHALANX nigdy nie potwierdził
ani nie zdobył dowodów na realność UFO. Te, z którymi walczymy dzisiaj,
są aż nadto realne i w niczym nie przypominają pojazdów rodem z
opowieści o latających spodkach. Zresztą, skoro byliby tu tak długo,
czemu by zwlekali z atakiem? Rzecz jasna, nie wiemy, jaką logiką kierują
się Obcy, ale powtórzmy jeszcze raz – nie wygląda na to, by Tamanie byli
na Ziemi od dawna.

Z poważaniem,

Dr Connor

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Taman corpse`

*`Opens:`*
` `[`Alien Breathing Apparatus`](Research/Alien_Breathing_Apparatus "wikilink")` (if not yet opened; can also be opened by`
` `[`Alien Autopsy -- Ortnok`](Aliens/Ortnok "wikilink")` or `[`Alien Autopsy -- Shevaar`](Aliens/Shevaar "wikilink")`)`

[Category:General](Category:General "wikilink")
[Category:Aliens](Category:Aliens "wikilink")