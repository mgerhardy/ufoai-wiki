# UFOpédia bejegyzés

## Kutatási terv

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Dr. Connor, PHALANX Atlanti Műveleti Parancsnokság, K&F
Biológiai és Karantén Részleg

**Dátum:** %02i %s %i

**Tárgy:** Kutatási terv: Boncolás -- Taman

Parancsnok!

Egy új idegen holttestet szereztünk a csatatérről. Azonnal el kellene
kezdenünk a test boncolását és elemzését.

Üdvözlettel,

Dr. Connor

## Eredmény

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Dr. Connor, PHALANX Atlanti Műveleti Parancsnokság, K&F
Biológiai és Karantén Részleg

**Dátum:** %02i %s %i

**Tárgy:** Re: Boncolás -- Taman

Parancsnok!

A csapatom és én befejeztük boncolásunkat a "szürke" holttesten. Íme a
beszámolóm a felfedezéseinkről.

Amikor a nemzetközösségi csapatok először Bombaybe érkeztek, nyugtalanul
és zavarodottan, rémült, sikoltozó helyiek tömege özönlötte el őket,
kétségbeesetten védelmet keresve. A legtöbb katona nem is beszélte a
nyelvüket, így nem is értették mit kiáltoznak. Amikor kérdezték, hogy mi
a baj, a lakosok csak azt kiáltozták: "xuRta AwmA" -- Hindi nyelven ez
annyit tesz: "gonosz szellem", vagy "démon".

Tűz alatt ez a kifejezés gyorsan "Taama"-ra rövidült, majd a lövöldözés
közepette további változata alakult ki. Végül mindenki a "Taman" (ejtsd:
'tah-man') nevet ragasztotta ezekre a szürke szörnyekre, melyek
lemészárolták őket. A név továbbra is megmaradt, de most már
biztonsággal állíthatjuk, hogy ezek az idegenek hús-vér élőlények és nem
a tűz vagy a sötétség szülte őket.

Először is, a talán legérdekesebb tény, hogy ez a teremtmény majdnem úgy
néz ki, mint egy ember. Két kar, két láb, egy test és egy fej; két lábon
jár; szagló- és hallószervei a szokott helyen vannak. Az alany kezein és
lábain három hosszú ujj található, melyek közül egy (a 'hüvelykujj')
szembeforduló. A faj átlagban alacsonyabb az embernél és nagyon vékony,
finom bőrréteg védi kívülről, mely meghazudtolja erősségét.

Az alanynak egyszerű alapvető szervei vannak; szív, tüdő, máj, stb.
Teste a legtöbb haszontalan és elavult szervet nélkülözi, melyeket mi
emberek fejlődésünk során végig cipeltünk. Biológiailag a alany
legizgalmasabb belső része az emésztőrendszer. A lénynek összesen három
gyomra van, mellyel nagyon kemény növényi anyagokat képes megemészteni.
Semmilyen húsfélét sem képes lebontani. Ebből következően, bárhonnan is
érkeztek, a Taman-ok növényevők -- valamiféle növényi szervezettel
táplálkoznak. Ez a tény némileg megnyugtatta az ingerlékenyebb
munkatársainkat. Legalább azt tudjuk, hogy az idegenek nem a húsunkat
akarják.

Az alany torkában egy nagyon összetett beültetett szervet találtunk,
mely további kutatás tárgyát képezi, hogy teljesen megértsük. Erről egy
kutatási tervet küldök Önnek, mellékelve egy részletes leírással.

A Taman-t hatalmas, túlfejlett szeme természetes éjjellátó képességgel
ruházza fel. Speciális szivárványhártyája védi retináját az erős fénytől
(pl. napfény), de egy hirtelen erős megvilágítás károsíthatja azt,
mielőtt az írisz alkalmazkodni tudna; ez hosszabb látásvesztést, vagy
akár vakságot is okozhat náluk. A villanógránátjaink itt ezért nagyon
hatékonyak lehetnek.

A bőrük szürkesége egy különösen érdekes sajátosság. Ennek okozója, hogy
kevés szilíciumot választ ki, mely megkeményíti a rugalmas belső hámot,
hogy az egyfajta természetes páncélzatként funkcionáljon. Ez eléggé
ellenállóvá teszi a Taman-t ütések és hő ellen.

Elemzésünkből a következőket vonhatjuk le:

-- A Tamanoknak természetes ellenállóképessége van golyók és tompa
sérülések ellen, de nem eléggé, hogy teljesen ellenálljanak ilyen
sérülést okozó fegyvereknek.

-- Bőrük könnyedén eloszlat kevés, vagy közepes mennyiségű hőt, de ha
hosszabb ideig lángszóró lángjának, vagy gyújtókeveréknek tesszük ki, az
még mindig hatásos. A lézerek a normálisnál kicsit kisebb sérülést
ejtenek rajtuk.

-- Bár a testük fürge és hajlékony, a Taman-ok belső szervei alig
védettek rázkódások ellen, így roppant sérülékenyek robbanások
lökéshullámaira.

További vizsgálatok kizártak más, nem alkalmazható teóriákat is. Bár a
Taman-ok megjelenése nagyon hasonlít az embrekéhez -- ami akár
valamilyen kapcsolatot is feltételzhetne --, mégis inkább összetartó
fejlődésről van szó (két külön evolúciós út, hasonló végeredménnyel),
nem pedig vérkapcsolatról. Nagyon kevés hasonlóság van a Taman-ok és az
emberek génszekvenciái között és a DNS-ükben lévő kromoszómák
struktúrája is többszörösen összetettebb a miénknél. Ez úgy tűnik, hogy
megdönti a lehetséges közös ős elméletét.

Kűzdelemben a Taman-ok jelentős veszélyt jelentenek. Nagyon fürgék és
nagy pontossággal képesek sokféle fegyvert használni. Katonai
funkcióikon túl sok más speciális szerepet is betöltenek az idegen
háborús gépezetben; olyanokat, melyekben úgy tűnik, a Taman-ok vannak a
legtöbben. Összetett fegyvereket és fejlett páncélzatot más fajokkal
szemben leginkább a Taman-ok viselnek. Ez leginkább nagy agyuknak,
erzékszerveiknek és finom végtagjaiknak köszönhető.

Hogy a Taman-ok lennének-e a 'szürkék' a régi UFO elrablásos
történetekben, nem tudnám megmondani, de nem túl valószínű. A
PHALANX-nak nem sikerült ellenőriznije egyetlen UFO észlelési jelentést
sem az 1950-es évek óta. Az UFOk, amint azt már láthatjuk, bizonyosan
nem repülő csészealjak. Ha meghódíthatták volna a Földet évszázadokkal
ezelőtt, akkor miért vártak egészen mostanáig, hogy megtegyék? Nem
igazán logikus -- de akkor ki érthetné meg egy idegen elme motivációit?

Üdvözlettel, Dr. Connor

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Taman corpse`

*`Opens:`*
` `[`Alien Breathing Apparatus`](Research/Alien_Breathing_Apparatus "wikilink")` (if not yet opened; can also be opened by`
` `[`Alien Autopsy -- Ortnok`](Aliens/Ortnok "wikilink")` or `[`Alien Autopsy -- Shevaar`](Aliens/Shevaar "wikilink")`)`

[Category:General](Category:General "wikilink")
[Category:Aliens](Category:Aliens "wikilink")