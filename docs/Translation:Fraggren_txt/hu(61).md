## Technikai specifikáció: Repeszgránát

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

A kézi repeszgránátok hatásmechanizmusa alig változott feltalálásuk óta,
mikor is kínai katonák puskaport töltöttek kerámia- vagy fémedényekbe. A
XX. század végén a működési elv mindössze tovább szilárdult. A
robbanóanyagok és a burkolat fejlesztései némileg gyorsabbá és
halálosabbá tették a gránátot, de ugyanúgy működik: a gránát mélyén
elhelyezett robbanóanyag repeszekké hasítja a burkolatot (és a mag köré
helyezett egyéb anyagokat, például feltekercselt drótot vagy fehér
foszfort) és nagy sebességgel szétszórja minden irányban, ezzel
megsebesíti vagy megöli a hatásterületén tartózkodó célpontokat. A
biztosítószeg kirántása és a fogantyú elengedése indítja a késleltetett
gyutacsot, rendszerint mikor a gránátot eldobják. Ezután néhány
másodperc elteltével felrobban.

A PHALANX számára az ausztrál HG15-re esett a választásunk, ami számos
modell között a legjobb. A gránát teljesen hagyományos C8-as szilárd
kémiai robbanótöltetre épül, a belső rétege tekercselt drót, míg a külső
réteg vékony acéllemez. Úgy tervezték hogy a lehető legnagyobb területre
hasson, mivel minden értékesített gránátnál több repeszt szór ki. A HG15
külső héja a II. világháborús kukoricagránátokkal ellentétben sima, nem
töri meg semmi, így egyszerűbb különféle felületeken gurítani. A
magjában lévő C8 robbanóanyag ugyan régi tervezésű, de mostoha
körülmények között is bizonyítottan működik és egyaránt nagyon erős is.
A megbízhatóság különösen fontos bármilyen kézben hordozott bombánál.

### Alkalmazási javaslat

Bár nagyon hatásos gyalogság ellen, a gránát csak alkalomadtán
használható, nem helyettesíti a lő- vagy hordozható tüzérségi
fegyvereket. Hatótávuk nagyon korlátozott, sérülést csak kis területen
okoznak, de ha indirekt tűz alá kell venni egy fedezéket vagy valami
halálosat kell egy sarok mögé dobni a repeszgránátok a legmegfelelőbbek.

Vigyázni kell hogy baráti egységek (különösen civilek) ne legyenek a
robbanás hatókörén belül. Ilyen esetben halálos erejű gránátok
használata erősen ellenjavallt, inkább a villanógránát (flashbang)
legyen az elsődleges.

Ajánlott minden nem nehézfegyvert cipelő katonát valamilyen gránáttal
felszerelni -- legyen bár repesz-, villanó-, gyújtó- vagy másmilyen
gránát -- hogy szükség esetén kéznél legyen. Kettő vagy több gránát
igencsak javasolt.

### Megjegyzés

Nincs.

------------------------------------------------------------------------

### Damage Type

- [blast](Damage/blast "wikilink")

### Skill

- [explosive](Skills/explosive "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")