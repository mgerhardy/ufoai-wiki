## Τεχνικές Προδιαγραφές: Εκρηκτική Χειροβομβίδα

**ΕΠΙΠΕΔΟ ΑΠΟΡΡΗΤΟΥ ΚΙΤΡΙΝΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Δ'

Αρχειοθέτηση: 20 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

Η επίθεση των εξωγήινων στο Μουμπάι υπέδειξε με οδυνηρό τρόπο την
κατάστασή στην οποία βρισκόμαστε. Η τεχνολογία των εξωγήινων είναι πολύ
πιο εξελιγμένη από τη δική μας. Η πλήρης αδυναμία των στρατευμάτων της
Κοινοπολιτείας να κάμψουν στο ελάχιστο την επίθεση στο Μουμπάι απεκάλυψε
σημαντικές ελλείψεις στην υπάρχουσα στρατιωτική εκπαίδευση και τον
εξοπλισμό. Η θυσία τριών ταγμάτων κατάφερε απλά να ανακόψει την πορεία
των εξωγήινων χωρίς να τους επιφέρει ιδιαίτερες απώλειες. Εμείς, ως
PHALANX, πρέπει να υπερβούμε τις εναντίον μας πιθανότητες και
προκειμένου να το καταφέρουμε αυτό θα χρειαστούμε ότι καλύτερο μπορεί να
μας προσφέρει η ανθρώπινη τεχνολογία.

Το Πρόγραμμα Εξκάλιμπερ δημιουργήθηκε με στόχο την ανεύρεση των πιο
αποτελεσματικών όπλων στη Γη με βάση τις προδιαγραφές κατασκευής, το
ιστορικό χρήσης τους αλλά και την καταγεγραμμένη αποτελεσματικότητά τους
ενάντια στους εξωγήινους.

Η έννοια της εκρηκτικής χειροβομβίδας έχει αλλάξει ελάχιστα από την
πρώτη της σύλληψη, τότε που οι Κινέζοι στρατιώτες γέμιζαν κεραμικά ή
μεταλλικά δοχεία με μπαρούτι. Σημαντική βελτίωση παρατηρήθηκε στα τέλη
του 20ου αιώνα. Οι εξελίξεις στην τεχνολογία των εκρηκτικών και των
υλικών του κελύφους έκαναν τη χειροβομβίδα λίγο γρηγορότερη και πιο
θανάσιμη, όμως ο τρόπος λειτουργίας παραμένει ίδιος: Στην καρδία της
χειροβομβίδας βρίσκεται μια εκρηκτική ουσία, η οποία αναγκάζει το
κέλυφος (και πιθανόν κάποιο πρόσθετο περιεχόμενο που καλύπτει το
εκρηκτικό, για παράδειγμα σύρμα ή λευκός φώσφορος) να θρυμματίζεται και
να εκτοξεύεται προς κάθε κατεύθυνση σε μεγάλες ταχύτητες, σκοτώνοντας ή
τραυματίζοντας οποιονδήποτε βρίσκεται μέσα στην εμβέλεια της. Ο
πυροδοτικός μηχανισμός λειτουργεί με καθυστέρηση και ενεργοποιείται με
το τράβηγμα της περόνης και την απελευθέρωση του χερουλιού, που συνήθως
γίνεται μόλις ρίχνεται η χειροβομβίδα. Η έκρηξη γίνεται μετά από λίγα
δευτερόλεπτα.

Για της ανάγκες της PHALANX επιλέξαμε την Αυστραλέζικη HG15 ως την
καλύτερη. Η χειροβομβίδα περιέχει μια συμβατική γόμωση από συμπαγούς
χημικού εκρηκτικού C8 και ένα εσωτερικό στρώμα τυλιγμένου σύρματος, ενώ
το κέλυφος κατασκευάζεται από ένα λεπτό φύλλο ατσαλιού. Είναι
σχεδιασμένη για μέγιστη διασπορά, η οποία επιτυγχάνεται με τη δημιουργία
περισσότερων θραυσμάτων από οποιαδήποτε άλλη χειροβομβίδα. Το εξωτερικό
κέλυφος είναι λείο, χωρίς τις εγκοπές των παλαιότερων χειροβομβίδων
τύπου "ανανά" του Β' Παγκοσμίου Πολέμου, ώστε να κυλάει ευκολότερα στις
διάφορες επιφάνειες. Το C8 που αποτελεί την καρδιά της χειροβομβίδας
μπορεί να είναι σχετικά παλιό υλικό, όμως είναι πολύ ισχυρό και
αξιόπιστο κάτω από αντίξοες συνθήκες. Η αξιοπιστία είναι ύψιστης
σημασίας χαρακτηριστικό για οποιαδήποτε χειροβομβίδα.

### Προτεινόμενο Δόγμα Χρήσης

Παρόλο που είναι πολύ αποτελεσματικές ενάντια σε εχθρικό πεζικό, οι
εκρηκτικές χειροβομβίδες αποτελούν όπλα ευκαιρίας και δεν αντικαθιστούν
τα πυροβόλα όπλα. Έχουν περιορισμένο βεληνεκές και ακτίνα δράσης. Όμως,
όταν η περίσταση απαιτεί έμμεσα πυρά σε κοντινή απόσταση ή την ρίψη κάτι
θανατηφόρου πίσω από μια στροφή, η εκρηκτική χειροβομβίδα είναι ιδανική.

Θα πρέπει να εξασκείται μέγιστη προσοχή κατά τη χρήση της ώστε να μην
βρίσκεται κανένας σύμμαχος (ειδικά πολίτες) στην περιοχή της έκρηξης. Σε
τέτοιες περιπτώσεις θα πρέπει να αποφεύγεται η χρήση αυτών των θανάσιμων
χειροβομβίδων και να προτιμούνται οι κρότου-λάμψης.

Συστήνεται σε όλους τους στρατιώτες που δεν φέρουν βαρέα όπλα να έχουν
μαζί τους τουλάχιστο μια χειροβομβίδα κάποιου είδους -- εκρηκτική,
κρότου-λάμψης, εμπρηστική ή άλλου είδους -- σε περίπτωση που παραστεί
ανάγκη. Προτιμότερο είναι να έχουν δύο ή και περισσότερες.

### Πρόσθετα

Ουδέν.

------------------------------------------------------------------------

### Damage Type

- [blast](Damage/blast "wikilink")

### Skill

- [explosive](Skills/explosive "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")