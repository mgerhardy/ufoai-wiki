## Specifiche Tecniche: Granata a Frammentazione

**RISERVATO: LIVELLO GIALLO**

Corpo Contromisure Extraterrestri PHALANX

Foglio Tecnico, Salvacondotto: Delta

Archiviato: 20 Marzo 2084

da: C.te Paul Navarre, R&S: Dipartimento Ingegneria, PHALANX, Comando
Operazioni Atlantiche

------------------------------------------------------------------------

### Quadro Generale

L'attacco alieno su Mumbai ha reso la nostra situazione dolorosamente
ovvia. La loro tecnologia è ben più avanzata della nostra...PHALANX deve
superare queste disparità, e per farlo ci occorre il meglio del meglio
che la tecnologia umana ha da offrire.

Il Programma Excalibur è stato creato per trovare le più efficaci armi
sulla Terra, attraverso la rassegna dei loro standard costruttivi,
affidabilità, resoconti operativi, e le loro prestazioni quando si è
riusciti a dar battaglia gli alieni.

Il concetto alla base della granata a frammentazione non è cambiato
granchè da quando fu concepito per la prima volta dai soldati cinesi che
inserivano polvere da sparo dentro a contenitori metallici o in
ceramica. Tale concetto si è solo ulteriormente solidificato dopo la
fine del ventesimo secolo. Miglioramenti nella tecnologia degli
esplosivi e nei materiali di contenimento hanno reso le granate
leggermente più veloci e letali, ma le meccaniche sono sempre le stesse:
Una sostanza esplosiva nel cuore della granata causa la frammentazione
del materiale di contenimento (comprese eventuali spire di cavo e
fosforo bianco avvolte intorno all'esplosivo) e il suo volare in tutte
le direzioni ad alta velocità, uccidendo e ferendo i bersagli nell'area
di effetto.

La granata si innesca premendo prima il bottone e poi rilasciando, il
che avviene solitamente nel momento in cui la granata viene lanciata.
Essa esploderà dopo un periodo di alcuni secondi.

Per le necessita di PHALANX abbiamo selezionato l'australiana HG15 come
la migliore sul mercato. Questa granata utilizza una carica di esplosivo
solido C8 estremamente convenzionale, uno strato interno di cavo
arrotolato e uno strato esterno composto da una sottile patina di
acciaio. È disegnata per massimizzare la saturazione producendo molte
più schegge di ogni altra granata sul mercato.

Lo strato esterno della HG15 è liscio e ininterrotto (a differenza delle
vecchie granate "ananas" della Seconda Guerra Mondiale) allo scopo di
facilitare il rotolamento su differenti superfici. Il suo nucleo in
esplosivo C8 potrà essere vecchio come progetto, ma è estremamente
potente e affidabile anche nelle condizioni più proibitive.
L'affidabilità è un attributo estremamente importante in ogni tipo di
bomba a mano.

### Dottrina Consigliata

Sebbene decisamente efficaci contro la fanteria nemica, le granate a
frammentazione sono armi d'opportunità e non un rimpiazzo per le armi da
fuoco o l'artiglieria portabile. La loro gittata è estremamente limitata
e il raggio letale è modesto. In ogni caso se la situazione richiede
fuoco indiretto a corta gittata o qualcosa di micidiale da lanciare
dietro l'angolo la granata a frammentazione è quello che fa al caso
nostro.

Data la natura dell'arma si deve fare particolare attenzione in caso di
presenza di civili o soldati amici nelle vicinanze dell'area d'effetto
stimata. Colpire un compagno o un civile pur di ferire il nemico non è
accettabile.

In queste situazioni l'uso di granate letali è estremamente
sconsigliato; Si dovrebbe dare preferenza alle granate accecanti.

Si consiglia di equipaggiare ogni soldato privo di armi pesanti con
almeno una granata di un diverso tipo -- Frammentazione, accecante,
incendiaria o altro -- In caso che si presenti la necessità. Due o più
tipi sono decisamente preferibili.

### Addenda

Nessuna.

------------------------------------------------------------------------

### Tipo di danno

- [esplosione](Danno/esplosione "wikilink")

### Abilità

- [esplosivi](Abilità/esplosivi "wikilink")

## Links

[Category:Generale](Category:Generale "wikilink")
[Category:Armi](Category:Armi "wikilink")