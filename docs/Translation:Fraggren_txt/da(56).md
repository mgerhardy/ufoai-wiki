## Tekniske specifikationer: Fragmentationsgranat

**KLASSIFIKATIONSNIVEAU GUL**

FALANKS-rumvæsenudrykningsenhed

Teknisk dokument: Sikkerhedsniveau Delta

Arkiveret: 20. marts 2084

Af: Kommandør Paul Navarre, F&U: Ingeniørdivisionen, FALANKS,
Atlanterhavskommandoen

------------------------------------------------------------------------

### Overblik

Rumvæsenernes angreb på Mumbai har blotlagt vores situation i al sin
gru. Deres teknologi er langt mere avanceret end vores. Tropperne fra
Commonwealth kunne ikke engang slå en bule i angrebet på Mumbai, og det
har afsløret en kritisk svaghed i vores nuværende militære træning og
udstyr. De mistede tre bataljoner bare for at standse rumvæsnernes
fremrykning, uden at anrette særlig meget skade på rumvæsnernes styrker.
FALANKS må overvinde disse odds, og for at gøre det skal vi bruge det
allerbedste som menneskelig teknologi kan tilbyde.

Excalibur-programmet blev oprettet for at finde de mest effektive våben
på jorden ved at gennemgå deres fremstillingsprocedurer, holdbarhed,
operationsstatistikker og kampresultater, i de situationer vi har mødt
rumvæsenerne i kamp.

Fragmentationsgranatens koncept har stort set ikke ændret sig siden det
først blev udtænkt da kinesiske soldater pakkede krudt ned i beholdere
af keramik eller metal. Det manifesterede sig blot mere efter slutningen
af det 20. århundrede. Forbedringer i eksplosiver og hylstermaterialer
har gjort dem lidt hurtigere og lidt mere dødbringende, men de fungerer
på samme måde: En eksplosiv substans i midten af granaten får hylsteret
(og eventuel ekstra ladning, såsom en wire eller hvid fosfor bundet op
om eksplosivet) til at fragmentere og flyve i alle retninger med stor
fart, hvilket dræber eller sårer mål i nærheden. Granatens forsinkede
lunte tændes ved først at trække splitten ud og derefter slippe
håndtaget, hvilket ofte sker når granaten kastes. Den vil detonere efter
et par sekunder.

Til FALANKS har vi udvalgt den australske HG15 som den bedste i kassen.
Granaten er ladet med en konventionel ladning af C8, der er et
fastformigt og kemisk produkt der nemt eksploderer, et indre lag af
sammenrullet wire, og et ydre lag af tyndt plademetal. Den er designet
til at maksimere dækningen ved at afgive flere fragmenter end nogen
anden granat på markedet. HG15's kappe er en glat cylinderform, i
modsætning til de gamle »ananasgranater« fra 2. verdenskrig, for at gøre
den lettere at rulle hen over diverse overflader. C8-eksplosivet i dens
kerne er måske lidt gammeldags i design, men det er både kraftigt og
pålideligt i svære situationer. Pålidelighed er en særlig vigtig
egenskab for enhver håndholdt bombe.

### Anbefalet Doktrin

Fragmentationsgranater er meget effektive mod fjendtligt infanteri, men
de er dog våben til brug når lejligheden opstår, ikke en erstatning for
skydevåben eller mobilt artilleri. Deres rækkevidde er særdeles
begrænset og deres virkningsområde lille. Dog, hvis situationen kræver
kortrækkende, indirekte ild, eller noget dødbringende skal kastes rundt
om et hjørne, så er en fragmentationsgranat lige sagen.

Man børe være påpasselig med at ingen venligsindede (især civilister)
bliver fanget i virkningsområdet. I sådanne situationer er brugen af
dødbringende granater stærkt frarådet; da bør blitzgranater benyttes i
stedet.

Det anbefales, at alle soldater som bærer våben, der ikke er tunge, er
udstyret med mindst én granat af en eller anden slags - det kan være en
brandgranat, fragmentationsgranat, blitzgranat, eller andet - ifald det
skulle blive nødvendigt. To eller flere anbefales på det kraftigste.

### Tilføjelser

Ingen

------------------------------------------------------------------------

### Skadetype

- [blast](Damage/blast "wikilink")

### Færdighed

- [eksplosiver](Skills/explosive "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")