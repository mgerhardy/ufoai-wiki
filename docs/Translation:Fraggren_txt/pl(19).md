## Specyfikacja techniczna: Granat odłamkowy

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowo tworzonych sił
PHALANX będzie zmiana tych statystyk na naszą korzyść; do tego potrzebne
będzie wszystko, co dzisiejsza ziemska technologia ma do zaoferowania.

Powołanie do życia programu "Excalibur" miało na celu wyselekcjonowanie
najlepszych na Ziemi broni oraz innych środków nowoczesnego pola walki.
Podstawowym kryterium wyboru było założenie najwyższej efektywności
bojowej podczas starcia z Obcymi.

Zasadnicza koncepcja granatu odłamkowego pozostaje niezmieniona od
prawie tysiąca lat, kiedy to chińscy żołnierze jako pierwsi wpadli na
pomysł wypełniania prochem ceramicznych i metalowych naczyń. Od tego
czasu rozwój technologiczny uczynił z granatu broń nieco bardziej
wygodną w użyciu i nieco bardziej śmiercionośną; głównie dzięki
postępowi w dziedzinie materiałów tworzących skorupę granatu i ładunek
wybuchowy. Sam schemat konstrukcji natomiast nie zmienił się ani o jotę
– wnętrze granatu wypełnia materiał wybuchowy (czasem wzbogacony
dodatkowym ładunkiem fosforowym), którego eksplozja rozrywa skorupę na
kawałki rażące wszystko, co znajdzie się w bezpośredniej bliskości
wybuchu. Większość granatów wyposażona jest w zapalnik czasowy,
powodujący detonację właściwego ładunku z pewnym opóźnieniem;
uruchomienie zapalnika następuje w momencie odskoczenia tzw. łyżki,
normalnie zabezpieczonej zawleczką.

Jako najbardziej odpowiedni dla żołnierzy PHALANX, spośród wielu
dostępnych konstrukcji wybrany został granat odłamkowy HG15, produkcji
australijskiej. Stalowy płaszcz granatu pokrywa wewnętrzną warstwę
prefabrykowanych odłamków (maksymalizujących efekt detonacji), pod którą
znajduje się standardowa porcja materiału wybuchowego C8. Zewnętrzna
warstwa skorupy HG15 jest gładka i niepoddawana żebrowaniu (w
przeciwieństwie np. do najpopularniejszych podczas II wojny światowej
granatów o charakterystycznej, „spękanej” powierzchni), co znacznie
poprawia precyzję rzutów (turlania) po zróżnicowanych podłożach.

Użyty w HG15 materiał wybuchowy C8, razem ze sprawdzonym zapalnikiem,
decydują o wysokiej niezawodności tej broni.

### Sugerowana Doktryna Postępowania

Granat odłamkowy to broń o charakterze uzupełniającym osobiste
uzbrojenie żołnierza, szczególnie efektywna podczas walk z piechotą.
Pomimo ograniczonego zasięgu, w pewnych sytuacjach (np. podczas natarcia
na dobrze ubezpieczone pozycje wroga) jest to najwygodniejsza broń
wsparcia bezpośredniego.

Jej użycie nie jest zalecane, jeśli w strefie rażenia występuje ryzyko
pojawienia się cywili. W takich sytuacjach dobrą alternatywą może być
granat ogłuszający.

Wszyscy żołnierze PHALANX nie obsługujący broni ciężkiej powinni być
wyposażeni w co najmniej jeden granat dowolnego typu (odłamkowy,
zapalający, ogłuszający lub inny).

### Dodatki

Brak.

------------------------------------------------------------------------

### Rodzaj uszkodzeń

- [blast](Damage/blast "wikilink")

### Zdolność

- [explosive](Skills/explosive "wikilink")

## Linki

[Category:General](Category:General "wikilink")
[Category:Weapons](Category:Weapons "wikilink")