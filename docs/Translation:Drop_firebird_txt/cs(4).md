## Vyhodnocení letounu -- Transportér třídy Firebird

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Technická dokumentace, prověření Sigma -- pouze pro velitele

Zaznamenáno: 17. března 2084

Kým: Velitel Paul Navarre, VaV: technické oddělení, PHALANX, Velení
tichomořských operací

------------------------------------------------------------------------

### Souhrn

Veliteli, dostal jsem se k těmto starým záznamům dříve než vy a rozhodl
jsem se nahradit je mým vlastním výběrem a závěry ohledně naší volby
transportéru. Omlouvám se pokud jsem překročil své pravomoci, ale
uskladněné staré transportéry PHALANXu zkrátka neodpovídají moderním
technologiím. Navíc i v době svého vzniku to byly pouze prototypy.
Uplynulých 60 let ve vládních skladech přežily pouze dva exempláře a
opravdu nestojí za tu námahu je z nich dolovat. Ve vybavení jsme
podědili neskutečný nepořádek. Nemohu najít ani polovinu věcí o kterých
se myslelo, že na nás čekají. Dělám co mohu abych nalezl kvalitní
náhrady za vybavení, které prostě není schopno plnit své poslání.

Na zmatku ohledně transportéru je pozitivní, že se mi podařilo
přesvědčit naše zástupce ve SN k vyčlenění dalších financí na novou loď
a myslím, že se vám bude líbit.

Galeoth Firebird SVP (Svislý Vzlet a Přistání) je vynikající letoun,
který přesně splňuje naše požadavky na transportér. Původně byl navržen
pro nákladní přepravu, ale byl brzy objeven vojenskými dodavateli a
přizpůsoben k přepravě jednotek. Stal se oblíbenou alternativou k
helikoptérám a to jak ve vojenském tak i civilním sektoru. Největší
podíl na tom mají čtyři pulsně-explozivní motory HM-5600, které mu
umožňují svislý vzlet a přistání a dosahují dobrého využití paliva s
mnohem menším počtem pohybujících se částí než má jakýkoliv
helikoptérový motor. To zvyšuje celkovou spolehlivost a společně s
absencí lopatek rotoru vede k nesmírně rychlému letounu. Nicméně HM-5600
jsou stále velice žíznivé motory a vysokooktanový letecký benzín může
být příliš drahý pro civilní využití.

Cestovní rychlost Firebirdu je 0,74 Machu. Maximální rychlostí 1,03
Machu je schopen jen tak tak překonat rychlost zvuku, ale taková
rychlost způsobuje velké namáhání trupu a mělo by se jí užívat pouze v
případě nouze. Na přídi má letoun jeden víceúčelový závěsník, který ho
umožňuje vyzbrojit protivzdušnými zbraněmi jakými jsou třeba palubní
děla nebo nosiče raket. Letoun je také možno vybavit přídavným zařízením
a vylepšit tak jeho letové parametry a bojové vlastnosti. Součástí
vybavení jsou akcelerační postroje pro osm vojáků a nákladní prostor,
který může přepravovat a vypouštět malá bojová vozidla.

V současnosti nelétá nic lépe vybaveného než Firebird co by se nám
hodilo jako transportér. Je rychlejší než jakýkoliv vrtulník, má lepší
manévrovatelnost než jakékoliv letadlo s pevnými křídly a je schopen
rychle a efektivně odpovědět na hrozby po celém světě.

Firebird vyžaduje jeden velký hangár na uložení, údržbu a vyzbrojení. Má
jeden střední závěsník zbraní umístěný na přídi.

### Taktická doporučení

Transportér je to co dopraví naše vojáky kolem světa, aby reagovali na
cizácké pozemní útoky nebo zajišťovali havarovaná cizácká plavidla pro
další využití. Měl by být okamžitě vysílán na místa cizácké aktivity a k
zajištění sestřelených cizáckých plavidel.

Jakmile jednotky vyčistí místo od živých cizáků, těžce ranění vojáci
budou okamžitě odesláni k ošetření. Ti co zůstanou zabezpečí oblast
dokud místo nepřevezme sběrný tým PHALANXu. Ten se postará o převoz
všech cizáckých artefaktů do našich zařízení. To je důležité, protože v
hustě zalidněných oblastech se mohou stát problémem pokusy o ukořistění
věcí zanechaných na bojišti. Nemůžeme si dovolit ztratit cennou cizáckou
technologii jenom proto, že si nějaký pitomec usmyslí, že by si měl
odnést suvenýr.

I ozbrojený transportér třídy Firebird není schopen čelit
specializovaným stíhačkám a nikdy by neměl být posílán v roli stíhacího
letounu na jakékoliv zpozorované UFO.

### Dodatky

Žádné.

Statistiky letounu:

*Rozměry:* 8m x 30m x 5m

*Cestovní rychlost:* 785 km/h

*Maximální rychlost:* 1 083 km/h

*Akční rádius:* 18 000 km

*Posádka:* tři členové, max. 8 vojáků

*Závěsníky:* jeden střední na přídi, dva nosiče vybavení, jedna pozice
na pancéřování

------------------------------------------------------------------------

## Odkazy

- [Dopravní prostředky a UFA](Dopravní_prostředky_a_UFA "wikilink")

[300px](image:Drop_firebird.jpg "wikilink")