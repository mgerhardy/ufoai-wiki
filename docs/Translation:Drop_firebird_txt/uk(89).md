## Аналіз авіації — десантне авіасудно класу "Жар-птиця"

------------------------------------------------------------------------

### Огляд

Командувачу, я продивився усі ці старі матеріали ще до вас, і вирішив їх
замінити власною оцінкою вибору десантного авіатранспорту. Перепрошую,
якщо я перевищив свої повноваження, але старі десантні авіасудна PHALANX
у сховищах не відповідають новим вимогам. Жоден з них, ще поки були
нові, навіть не вийшов із стадії прототипу. Там було лише два
працездатних екземпляри й обидва останні шістдесят років припадали пилом
на відомчих складах. Як на мене, то вони не вартують тих зусиль, щоб їх
витягати на світ божий. Ми успадкували повний безлад відносно
устаткування, я не можу відшукати й половини обладнання, що
передбачалось для нас. Я роблю усе можливе, щоб знайти альтернативу для
вирішення наших задач.

Один позитивний момент в цій катавасії з пошуком авітранспорту все ж є —
це те, що мені вдалось переконати наших представників ООН виділити
частину бюджету на створення нового судна, і я думаю, вам це
сподобається.

Галеот "Жар-птиця" з вертикальним методом злету й посадки (ВЗП) —
найкраще авіасудно, що, маю сподівання, послужить нам в якості
десантного транспорту. Його було спроектовано як вантажний літак, але
він швидко був адаптований військовими підрядниками для потреб
переправлення військ. З тих пір він став популярною альтернативою для
гелікоптерів у військовому та цивільному застосуванні. Все це завдяки
чотирьом імпульсним реактивним двигунам HM-5600, які забезпечують
"Жар-птиці" можливість ВЗП, і мають хороші показники економічності з
відчутно меншою кількістю рухомих частин, ніж у будь-якого з
гелікоптерних двигунів. Це підвищує надійність всієї конструкції та
робить авіасудно швидшим, частково, за рахунок відсутності лопатей, що
обертаються. Та все ж HM-5600s споживають досить багато авіапального, що
може бути дорогим задоволенням для цивільної авіації.

Крейсерська швидкість "Жар-птиці" становить 0.74 Маха. На максимальній
швидкості 1.03 Маха він ледь-ледь долає звуковий бар'єр, але це
супроводжується великим навантаженням на корпус, і тому без нагальної
потреби цього слід уникати. На носі судна знаходиться один відсік для
навішування різного протиповітряного озброєння, як-то авіагармата чи
ракетний модуль, також "Жар-птиця" може містити додаткове обладнання для
покращення своїх льотних та бойових характеристик. Десантний відсік
розраховано на вісім бійців, а вантажний може служити для
транспортування й розгортання невеликої військової техніки.

Наразі я не бачу нічого кращого за "Жар-птицю", що би підходило на роль
десантного авіатранспорту. Адже він швидший за гелікоптер, більш
маневрений, ніж будь-який літак з незмінним профілем крила, і він може
швидко й ефективно реагувати на загрози у всьому світі.

"Жар-птиця" потребує наявності на базі одного великого ангару для
зберігання та обслуговування.

### Рекомендована доктрина

Авіатранспорт, що доставлятиме бійців у будь-яку точку світу, для
протистояння атакам прибульців чи зачистки території на місцях падіння
або посадки НЛО. Він повинен розгортатись негайно в місцях активності
прибульців чи при захопленні підбитих НЛО.

Після очищення місцевості від живих чужинців, важкопоранених бійців буде
доправлено в шпиталь для надання негайної медичної допомоги. Решта
бійців охоронятиме область, поки пошукова група PHALANX забезпечить
доставку захоплених артефактів на базу. Це важливо, адже спроби поцупити
предмети з поля бою можуть стати проблемою в густо населених регіонах.
Ми не можемо дозволити собі втратити цінні інопланетні технології тільки
тому, що якийсь бовдур захоче мати сувенір.

Хоч він й озброєий, транспорт класу "Жар-птиця" не в змозі протистояти
спеціалізованим винищувачам і в жодному разі не може бути застосований
для перехоплення виявлених НЛО.

### Додатки

Відсутні.

## Посилання

- [Vehicles & UFOs](Vehicles_&_UFOs "wikilink")

[300px](image:Drop_firebird.jpg "wikilink")

[Category:General](Category:General "wikilink")
[Category:Aircraft](Category:Aircraft "wikilink")