## Vurdering af luftfartøj - Transportfly af Ildfugleklasse

**KLASSIFIKATIONSNIVEAU SORT**

FALANKS-rumvæsenudrykningsenhed

Teknisk dokument: Sikkerhedsniveau Sigma - kun for kommandørens øjne

Arkiveret: 17. marts 2084

Af: Kommandør Paul Navarre, F&U: Ingeniørdivisionen, FALANKS,
Atlanterhavskommandoen

------------------------------------------------------------------------

### Oversigt

Kommandør, jeg har været igennem disse gamle filer før dig, og jeg har
besluttet at erstatte dem med min egen vurdering og konklusion
vedrørende vores brug af transportfly. Beklager hvis jeg er gået over
mit mandat, men de gamle transportfly anvendt af FALANKS lever bare ikke
op til standarden i dag. Ingen af dem kom ud over prototypen, da de var
nye. Der er kun to overlevende eksemplarer, og begge er blevet efterladt
uden service i regeringslagre i de sidste 60 år og er ikke værd at hente
ud fra disse lagre. Vi har arvet et stort rod vedrørende udstyr, jeg kan
end ikke finde halvdelen af det udstyr, som skulle være klar til os. Jeg
gør mit bedste for at finde bedre alternativer for det udstyr, som bare
ikke er godt nok til opgaven.

Det eneste heldige i den her sag om transportluftfartøjerne er, at jeg
kunne overtale vores FN-repræsentant til at øremærke nogle midler til et
nyt luftfartøj, og jeg tror du vil kunne lide det.

Galeothildfuglen med VSOL (Vertikal start og landing) er det bedste
luftfartøj vi kan håbe på at få i drift som transportluftfartøj. Det
blev designet som et lastfly, men er hurtigt blevet ændret af militære
producenter til et fartøj der kan medtage tropper. Det er siden blevet
et populært alternativ til helikoptere både militært og civilt på grund
af sine fire HM-5600 pulsdetonationsmotorer, som giver ildfuglen sin
VSOL og god brændstofeffektivitet med langt færre bevægende dele end
nogen helikoptermotor. Dette øger driftsikkerheden og muliggør et langt
hurtigere luftfartøj, hovedsagelig på grund af manglen på rotorblade.
Motorerne i HM-5600 er stadig meget tørstige og det højt specialiserede
flybrændstof kan være for dyrt til civile formål.

Ildfuglens normale hastighed ligger på machtal 0,74. Med en maksimal
fart på 1,03 kan den lige komme op på lydens hastighed, men det medfører
stor belastning på stellet og bør undgås med undtagelse af nødstilfælde.
Fartøjet har et våbenmodul i spidsen, som kan bruges af anti-luft-våben
som flykanoner eller missiler. Den kan også medtage ekstra udstyr som
kan forbedre dens flyveegenskaber og kampevner. Der er plads til op til
8 soldater og et lastrum som kan medtage små køretøjer til brug på
slagmarken.

Der er intet andet i luften som er så velegnet til vores formål som
Ildfuglen. Den er hurtigere end nogen helikopter, bedre til at manøvrere
end noget andet fastvingefly, og den kan svare hurtigt og effektivt imod
trusler over hele verden.

Ildfuglen kræver 1 stor hangar til opbevaring, vedligeholdelse og
udgangspunkt for operationer. Det har 1 modul til våben af mellemstyrke
placeret i næsen.

### Anbefalet doktrin

Transportflyet vil stå for transporten af vores tropper til forskellige
steder i verden, dette for at kunne svare igen på angreb fra rumvæsener
på jorden eller for at rydde områder hvor ufoer er styrtet ned. Den bør
sendes af sted umiddelbart efter at der er registrert rumvæsenaktivitet
i et område og for at indsamle nedstyrtede ufoer.

Så snart et område er blevet ryddet for levende rumvæsener, vil de
stærkt sårede soldater øjeblikkelig blive sendt til medicinsk
behandling. De resterende tropper vil sikre området indtil et
opsamlingshold fra FALANKS tager over og sikrer indsamling af alt
rumvæsenudstyr og overfører det til vores baser. Dette er vigtigt da
forsøg på indsamling af udstyr efterladt på slagmarken kan være et
problem i tæt befolket regioner. Vi kan ikke tillade, at vi mister viden
om værdifuld rumvæsenteknologi fordi nogle idioter har behov for en
souvenir.

Selvom armeret, bør et transportfly af Ildfugleklassen aldrig kæmpe mod
deciderede kampfly, og det bør aldrig udsendes som det eneste mod en
ufoobservation.

### Tilføjelse

Ingen.

------------------------------------------------------------------------