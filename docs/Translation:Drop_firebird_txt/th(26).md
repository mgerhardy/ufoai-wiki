## การประเมินยานบิน -- ยานบรรทุกชั้นไฟร์เบิร์ด

**เอกสารลับ ระดับสีดำ**

หน่วยรับมือมนุษย์ต่างดาว PHALANX

เอกสารเทคนิค ข้อมูลระดับซิกม่า -- เฉพาะผู้บัญชาการเท่านั้น

วันที่เก็บ: 18 มีนาคม 2084

โดย: ผบ. พอล นาวาเร, แผนกวิจัยและพัฒนา ฝ่ายวิศวกรรม, PHALANX,
หน่วยปฏิบัติการแอตแลนติค

------------------------------------------------------------------------

### ภาพรวม

ท่านผู้บัญชาการ, ผมได้ตรวจสอบเอกสารเก่า
และขอนำเสนอการประเมินและข้อสรุปของผมในการเลือกยานลำเลียง
ผมต้องขอโทษด้วยที่อาจทำงานเกินอำนาจ แต่ยานบรรทุกเก่าของ PHALANX
นั้นล้าสมัยเกินกว่าจะใช้ในปัจจุบัน ไม่มีลำไหนได้รับการพัฒนาเกินยานต้นแบบเลย
มีตัวอย่างเหลือเพียงสองลำ และทั้งสองลำถูกทิ้งให้เสียหายในโรงเก็บของรัฐบาลมากว่า 60 ปี
ซึ่งไม่คุ้มจะเอามาปัดฝุ่นใช้ใหม่ เราได้รับแต่อุปกรณ์ตกทอดมาแย่ๆ
ผมยังไม่สามารถหาของที่เขาบอกว่ามีได้ถึงครึ่งด้วยซ้ำ
ผมได้พยายามเต็มที่เพื่อหาทางเลือกแทนของที่ไม่สามารถใช้งานได้อย่างที่หวัง

โชคดีนิดหน่อยที่ด้านยานบรรทุกนั้น
ผมสามารถแนะให้สหประชาชาติยอมสนับสนุนงบประมาณบางส่วนสำหรับยานใหม่
และผมคิดว่าท่านต้องชอบ

ยาน VTOL (ยานขึ้นลงแนวดิ่ง) รุ่นกาลีออธ ไฟร์เบิร์ด
เป็นยานที่ดีที่สุดที่เราจะนำมาใช้เป็นยานบรรทุก มันถูกออกแบบเป็นยานบรรทุกสินค้า
แต่ได้ถูกนำมาเปลี่ยนเป็นยานบรรทุกทหารโดยบริษัทผลิตอาวุธ
และได้กลายเป็นตัวเลือกแทนเฮลิคอปเตอร์ทั้งด้านการทหารและพลเรือน เนื่องจากเครื่องยนต์
HM-5600 สี่ตัว ซึ่งทำให้ไฟร์เบิร์ดสามารถขึ้นลงได้ในแนวดิ่ง และประหยัดพลังงาน
โดยมีชิ้นส่วนเคลื่อนไหวน้อยกว่าเฮลิคอปเตอร์ แต่เครื่อง HM-5600 ก็ยังกินน้ำมัน
และค่าน้ำมันเครื่องบินกำลังสูง ก็ยังแพงเกินกว่าจะไปใช้ด้านพลเรือนได้

อัตราความเร็วปกตอยู่ที่ 0.74 มัค และความเร็วสูงสุดที่ 1.03
มัคซึ่งทำให้มันเร็วกว่าเสียงเล็กน้อย แต่มันจะทำให้โครงสร้างรับแรงกดมาก
และไม่ควรใช้นอกจากเหตุฉุกเฉิน มันมีจุดติดอาวุธหนึ่งแห่งตรงปลาย
ซึ่งจะติดอาวุธการรบทางอากาศเช่นปืนใหญ่หรือฐานมิซไซล์
และยังสามารถติดตั้งอุปกรณ์เสริมเพื่อเพิ่มความสามารถด้านการบินและการรบ
มีที่สำหรับทหารแปดคน และช่องเก็บของที่สามารถบรรทุกพาหนะรบขนาดเล็กได้

ไม่มียานรบใดจะเหมาะกับเรามากกว่าไฟร์เบิร์ด ยานนี้เร็วกว่าคอปเตอร์
คล่องตัวกว่าเครื่องบินที่มีปีกปรับไม่ได้ และสามารถปฏิบัติงานได้เร็วและมีประสิทธิภาพทั่วโลก

ไฟร์เบิร์ดต้องใช้โรงเก็บเครื่องบินใหญ่ 1 แห่งในการเก็บ การบำรุงรักษา และการปฏิบัติการ
มันมีจุดติดอาวุธขนาดกลางหนึ่งแห่งตรงปลาย

### กฎข้อแนะนำ

ยานบรรทุกจะลำเลียงทหารของเราไปทั่วโลก เพื่อตอบโต้การโจมตีภาคพื้นของมนุษย์ต่างดาว
หรือเพื่อตรวจสอบจุดตกของจานบินเพื่อทำการเก็บกู้ ต้องมีการส่งกำลังไปที่จุดที่มีมนุษย์ต่างดาว
และเพื่อเก็บกู้ซากอุปกรณ์ต่างดาว

เมื่อจัดการมนุษย์ต่างดาวเสร็จสิ้น ทหารที่บาดเจ็บหนักจะถูกรับตัวมารักษา
ส่วนที่เหลือจะอยู่ต่อจนกว่าทีมเก็บกู้จะเข้ามาดำเนินงาน และจัดการขนส่งสมบัติต่างดาวกลับฐาน
นี่เป็นสิ่งสำคัญเพราะการเข้ามาโขมยสิ่งของในสนามรบเป็นปัญหาในเขตที่มีประชากรหนาแน่น
เราต้องไม่ให้วิทยาการต่างดาวอันมีค่าต้องสูญหาย เพราะไอ้งี่เง่าบางคนอยากจะเก็บของที่ระลึก

แม้จะมีอาวุธ ยานบรรทุกไฟร์เบิร์ดก็ยังไม่สามารถสู้กับยานต่อสู้ได้
และไม่ควรนำไปใช้เป็นยานขับไล่เพียงลำพังเมื่อพบจานบิน

### ข้อมูลเพิ่มเติม

ไม่มี

ข้อมูลจำเพาะ:

ขนาด: 8 ม. x 30 ม. x 5 ม.

ความเร็วปกติ: 785 กม./ชม.

ความเร็วสูงสุด: 1,083 กม./ชม.

ขอบเขตการทำงาน: 18,000 กม.

ลูกเรือ: ลูกเรือ 3 คน,ทหารสูงสุด 8 คน

อุปกรณ์: ที่ติดอาวุธขนาดกลาง 1 จุด (ส่วนหัว), ช่องติดอุปกรณ์ 2 ช่อง,ช่องใส่เกราะ 1 แห่ง

### ลิ้งค์

- [Vehicles & UFOs](Vehicles_&_UFOs "wikilink")

------------------------------------------------------------------------

[Category:General](Category:General "wikilink")
[Category:Aircraft](Category:Aircraft "wikilink")