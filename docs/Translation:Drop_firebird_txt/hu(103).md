## Repülőgép értékelő jelentés -- Firebird osztályú csapatszállító

**FEKETE BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Sigma Engedély -- Kizárólag a parancsnok részére

Készült: 2084. március 17.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Parancsnok úr, már átolvastam ön előtt ezeket a régi aktákat, úgy
döntöttem kicserélem őket a saját értékelésemmel és összegzéseimmel a
csapatszállító kiválasztását illetően. Elnézését kérem, ha átléptem
volna a hatáskörömet, de a raktáron lévő régi PHALANX csapatszállítók
nem felelnek meg a modern műszaki előírásoknak. Még új korukban is csak
prototípus fázisban voltak. Csak két példány maradt fenn, és mindkettő
állami raktárakban állt lezsírozva az elmúlt 60 évben, nem éri meg
előásni őket. Jó nagy rumlit örököltünk felszerelések terén, még a felét
sem találtuk meg mindannak, amit elvileg ránk hagytak. Legjobb tudásom
szerint megpróbálok jobb alternatívákat találni a célnak nem megfelelő
gépek, eszközök helyett.

Szerencse a csapatszállító körüli zűrzavarban, hogy sikerült meggyőznöm
az ENSZ képviselőnket, jegyezzen elő némi pénzt egy új gépre. Úgy
gondolom tetszeni fog önnek.

A Galeoth Firebird VTOL (Vertical Take-Off and Landing, vagyis
függőlegesen fel- és leszálló) képességű, a legjobb repülőgép amit
alkalmazni remélhetünk csapatszállítási célokra. Eredetileg
teherszállítónak tervezték, de katonai megrendelők hamar felfedezték és
átalakíttatták csapatszállítónak. Azóta a helikopterek népszerű
alternatívája lett polgári és katonai alkalmazásban egyaránt. Négy
HM-5600 típusú impulzus-detonációs hajtóművével a Firebird függőlegesen
képes fel- és leszállni, valamint jó hatékonysággal használja fel az
üzemanyagot, de sokkal kevesebb mozgó alkatrésszel éri ezt el mint
bármely helikopter hajtóműve. Ez a tény összességében növeli a
megbízhatóságot és a repülőgép sokkal gyorsabb lehet, mert nincsenek
forgószárnyai. A HM-5600-asok még mindig igen jó étvágyú hajtóművek, és
a nagyteljesítményű repülőgép-üzemanyag is drága civil használatra.

A Firebird utazósebessége 0,74 Mach. A legnagyobb sebessége 1,03 Mach,
épp hogy megugorja a hangsebességet, de ez nagyon nagy terhelést okoz a
gép sárkányának; vészhelyzetek kivételével kerülendő. Egy
fegyverfelfüggesztés van a gép orrába építve, amire légelhárító
fegyverek helyezhetők, úgymint repülőgép-gépágyúk és rakétakonténerek.
Kiegészítő felszereléseket is hordozhat, ami javítja a repülési
tulajdonságait vagy harci teljesítményét. Nyolc katona számára elegendő,
biztonsági rögzítőhevederrel ellátott hely van és a raktérben kisebb
harci járművek szállíthatóak és onnan telepíthetőek.

A Firebird-ön kívül nem szeli más az eget, ami ilyen jól megfelelne a
csapatszállítónk szerepére. Gyorsabb bármely helikopternél, jobban
irányítható bármelyik merevszárnyú gépnél, valamint hatékonyan és
gyorsan tud reagálni a Föld bármely pontján fellépő kihívásokra.

A Firebird tárolása, karbantartása és indítása 1 nagy hangárt igényel.
Egyetlen közepes méretű fegyverfelfüggesztési pont van a gép orrában.

### Alkalmazási javaslat

A csapatszállítóval utazhatnak katonáink a Föld bármely pontjára, legyen
szó idegen támadásra adott válaszcsapásról vagy lezuhant UFO környékének
megtisztításáról (annak elszállítása céljából). Idegen aktivitás és
idegen járművek leszállóhelyére ajánlatos azonnal gépet küldeni.

Amint a helyet élő idegenektől megtisztítottuk, a súlyosan sérült
katonákat azonnal továbbítjuk orvosi ellátásra. Az osztag többi tagja
biztosítják a területet amíg a PHALANX begyűjtő csapata átveszi a
feladatot, és garantálja minden fellelhető idegen szerkezet
elszállítását bázisainkra. Ez fontos dolog, mivel a csatatéren maradt
tárgyak összegyűjtése gondot okozhat sűrűn lakott területeken. Nem
engedhetjük meg, hogy értékes idegen technológia vesszen el valami
idióta szuvenírgyűjtő igényei miatt.

A Firebird osztályú csapatszállító, bár felfegyverezhető, nem ér a
specializált vadászgépek nyomába, és nem is szabad magányosan küldeni
egyetlen észlelt UFO elfogására sem.

### Megjegyzés

Nincs.

------------------------------------------------------------------------

## Links

- [Vehicles & UFOs](Vehicles_&_UFOs "wikilink")

[300px](image:Drop_firebird.jpg "wikilink")

[Category:General](Category:General "wikilink")
[Category:Aircraft](Category:Aircraft "wikilink")