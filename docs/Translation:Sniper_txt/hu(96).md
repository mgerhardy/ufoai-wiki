## Technikai specifikáció: S-1 mesterlövész puska

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

A kanadai Forrester LRWS (Long Range Weapon System -- nagy távolságú
fegyverrendszer) eredetileg rombolópuskának készült, azóta számos ország
hadserege rendszeresítette fő mesterlövészpuskájaként. Egyike azon
kevés, 2040 után fejlesztett mesterlövész puskának, amely nem 'bullpup'
konfigurációval (vagyis amikor a tár és fegyvermechanika a markolat
mögött helyezkedik el, hogy rövidebb legyen a fegyver) rendelkezik. A
fegyver hatalmas, 20 mm HMG (Heavy Machine Gun -- nehézgéppuska)
lövedékkel tüzel, 5 lőszert tartalmazó tárakból adagolva, amik egyenként
is egy kilót nyomnak. A dugattyú csillapítású, hátrasikló závárzat
bonyolult gázelvezető rendszerrel csökkenti a fegyver visszarúgását egy
egyszerű vadászpuska szintjére. Így félautomata üzemmódban
pontosságvesztés nélkül lehet gyorsan, ismételt lövéseket leadni.

Az LRWS legnagyobb előnye más, modern mesterlövészpuskákkal szemben,
hogy hihetetlenül könnyű és rövid a csöve, méretkategóriájában az
egyetlen, ami 20 mm HMG típusú lőszerrel működik. Ez úgy lehetséges,
hogy a závárzat egyedileg megerősített, és a fegyvercső majdnem teljesen
wolfram és titán ötvözetből készült, kibírja a lőszerben lévő
nagysebességű puskapor robbanóerejét. Városi taktikai bevetésekre
tervezett rövid csöve miatt az LRWS körülbelül 1 km-ig hatásos -- ez
alig harmada egy szabványos rombolópuska lőtávjának -- de becslésünk
szerint a PHALANX sosem néz olyan helyzet elé, ahol ez problémát okozna.
A pontosságcsökkenést a magasan fejlett távcső ellensúlyozza, ami
kiszámolja a és intelligensen megjeleníti a lövések röppályáját, bárhova
is célozzon a puska.

A beépített 'okos', kétágú támaszték pneumatikus felfüggesztéssel tartja
tökéletesen vízszintesen a fegyver csövét. Így pontos tüzelést tesz
lehetővé még egyenetlen talajon is. A puskatus és a markolat
automatikusan idomul a lövészhez. De ami a legfontosabb: ezzel a
puskával több idegent szedtek le Bombayben, mint bármely más, harcba
vetett fegyverrel.

Fele olyan súllyal, mint más mesterlövészpuskák és kétszer akkor
mozgékonyságot biztosítva, az LRWS azt a teljesítményt és flexibilitást
nyújtja, amire ügynökeinknek szükségük van. Ez a fegyver nem fog
csalódást okozni.

A PHALANX számára ezt a puskát S-1 néven vettük jegyzékbe.

### Alkalmazási javaslat

Az S-1-gyel felszerelt katonák tartsák magukat távol a harctól,
tüzeljenek fedezékből, célzott lövésekkel, amikor csak lehet. Ez nem
sorozatlövő fegyver: az elvétett lövés időt és muníciót pocsékol, és
akár emberéletbe is kerülhet.

Mesterlövészeink vigyenek magukkal legalább egy tartalék oldalfegyvert,
például a P-12-est vagy a CRC-8 géppisztolyt, vagy harci kést, ha mást
nem. Ha a lövészt kis távolságból támadják meg idegenek, azonnal rántsa
elő oldalfegyverét. Semmilyen körülmények közt ne próbálja az S-1-gyel
elhárítani a támadást. Az S-1 túl lassan tüzel ahhoz, hogy megállítson
egy rohamozó idegent és gyorsan kiürül a tára. Ha a katona inkább ellőné
a tárat mielőtt előhúzná az oldalfegyverét, már túl késő lesz ez utóbbit
megtenni.

### Megjegyzés

A nagy rombolóerejű rakéták és gránátok mellett ez a fegyver egyike azon
keveseknek az emberek alapfegyverei közül, ami hatásos az idegen robotok
ellen.

------------------------------------------------------------------------

### Damage Type

- [normal](Damage/normal "wikilink")

### Skill

- [sniper](Skills/sniper "wikilink")

## Links

- [Sniper Rifle
  Magazine](Equipment/Ammunition/Sniper_Rifle_Magazine "wikilink")

[Category:General](Category:General "wikilink")
[Category:Weapons](Category:Weapons "wikilink")