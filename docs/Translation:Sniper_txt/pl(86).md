## Specyfikacja techniczna: Karabin snajperski

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowo tworzonych sił
PHALANX będzie zmiana tych statystyk na naszą korzyść; do tego potrzebne
będzie wszystko, co dzisiejsza ziemska technologia ma do zaoferowania.

Powołanie do życia programu "Excalibur" miało na celu wyselekcjonowanie
najlepszych na Ziemi broni oraz innych środków nowoczesnego pola walki.
Podstawowym kryterium wyboru było założenie najwyższej efektywności
bojowej podczas starcia z Obcymi.

Zaprojektowany w Kanadzie wielkokalibrowy karabin wyborowy "Forrester"
to jedna z najbardziej udanych konstrukcji w swojej klasie, a
jednocześnie jedna z nielicznych broni snajperskich powstałych po 2040
roku, w której zastosowano klasyczny układ uchwytu zlokalizowanego
blisko kolby (jego przeciwieństwem jest tzw. bullpup, gdzie magazynek
znajduje się za rękojeścią i spustem). Zamek typu półswobodnego,
połączony ze skomplikowanym system odprowadzania gazów prochowych,
pozwala na znaczną redukcję siły odrzutu, co umożliwia prowadzenie
celnego ognia także w trybie półautomatycznym.

Jedną z najważniejszych przewag Forrestera nad większością broni
używających amunicji kaliber 20 mm jest nadzwyczaj niska waga i
relatywnie krótka lufa (a także wysoka wytrzymałość na energię eksplozji
nowych rodzajów prochu), co zostało osiągnięte dzięki użyciu w
konstrukcji zamka i lufy stopów tytanowo-wolframowych. Zasięg
skutecznego ognia, ograniczony długością lufy, wynosi około 1 kilometra;
to mniej niż większości wojskowych wielkokalibrowych karabinów
wyborowych, jednak w warunkach walki w mieście w zupełności
wystarczająco. Jeśli chodzi o celność, nie ucierpiała ona nadzwyczajnie
na skutek wyżej wymienionych rozwiązań konstrukcyjnych, a ewentualne
straty w dokładności z nawiązką nadrabiane są "inteligentnym" system
pasywnego celownika, zintegrowanego ze zminiaturyzowanym komputerem na
bieżąco przeliczającym konieczne poprawki dla osiągnięcia optymalnej
trajektorii pocisku.

System aktywnych żyroskopów, w połączeniu z pneumatycznie regulowanymi
przegubami trójnogu, pozwala na zachowanie idealnego wypoziomowania
broni; również kolba i uchwyt dopasowują się automatycznie do ciała
obsługującego karabin żołnierza. Wszystkie te rozwiązania sprawiły, że
wielkokalibrowy karabin snajperski Forrester okazał się
najskuteczniejszą bronią w walce z Obcymi podczas incydentu w Bombaju.

Będący na wyposażeniu większości armii świata Forrester posiada
magazynek mieszczący pięć zmodyfikowanych pocisków kaliber 20 mm. Lekki,
niezawodny i pozwalający na dużą mobilność obsługującym go żołnierzom,
Forrester jest jedną z najlepszych broni w naszym arsenale.

W klasyfikacji wewnętrznej PHALANX opisywany karabin został oznaczony
jako S-1.

### Sugerowana Doktryna Postępowania

Żołnierze obsługujący S-1 nie powinni ani przez chwilę zapominać, że
jest to broń zaprojektowana do walki na dystans. Jeśli tylko to możliwe,
ogień z opisywanego karabinu powinien być prowadzony w trybie dokładnego
celowania; nie jest to broń automatyczna – chybiony strzał może mieć
fatalne następstwa.

Snajperzy używający S-1 powinni zawsze być wyposażeni w broń dodatkową,
przeznaczoną do walki na krótki dystans, taką jak pistolet P-12 czy
pistolet maszynowy. W przypadku zagrożenia walką w zwarciu, nasi
żołnierze bezwzględnie powinni używać broni na krótki dystans.

### Dodatki

Obok granatnika HPGL i ręcznej wyrzutni rakiet, wielkokalibrowy karabin
wyborowy S-1 jest jedną z najskuteczniejszych broni w walce z bojowymi
robotami Obcych.

------------------------------------------------------------------------

### Typ uszkodzeń

- [normal](Damage/normal "wikilink")

### Zdolność

- [sniper](Skills/sniper "wikilink")

## Linki

- [Magazynek do karabinu
  snajperskiego](Ekwipunek/Amunicja/Magazynek_do_karabinu_snajperskiego "wikilink")

[Category:General](Category:General "wikilink")
[Category:Weapons](Category:Weapons "wikilink")