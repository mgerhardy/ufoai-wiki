## Technická specifikace: Odstřelovačská puška S-1

**STUPEŇ UTAJENÍ ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Původně protimateriálová puška kanadské výroby Forrester LRWS (Long
Range Weapon System - Zbraňový systém dalekého dosahu) byla v průběhu
doby přijata v mnoha zemích jako jejich hlavní odstřelovačská puška. Je
jednou z hrstky odstřelovačských pušek vyvinutých po roce 2040, které
nemají konfiguraci bullpup ("bullpup" znamená, že zásobník a závěrové
ústrojí jsou umístěny za spouští k redukci celkové délky zbraně). Ke
střelbě používá masivní 20mm náboje do těžkého kulometu, uložené v
pětiranných zásobnících o hmotnosti kolem jednoho kilogramu. Pístem
bržděný plovoucí závěr je vybaven složitým systémem rozptylu plynů,
který snižuje pocit zpětného rázu na úroveň běžné lovecké pušky. To
umožňuje rychle opakované výstřely v poloautomatickém režimu bez ztráty
přesnosti.

Největším pokrokem LRWS vůči ostatním moderním odstřelovačským puškám
jsou její neuvěřitelně krátká hlaveň a nízká hmotnost; je to jediná
puška ve své velikostní třídě střílející 20mm náboji. To je možno díky
jedinečně vyztuženému závěru a hlavní vyrobenými skoro výhradně z
tungstenu a titanových slitin schopnými odolat síle nábojů plněných
super-vysokorychlostním střelným prachem. Díky její krátké hlavni
navržené pro boj v městské zástavbě je LRWS efektivní v dosahu přibližně
do 1 kilometru -- stěží jedné třetiny dostřelu standardní
protimateriálové pušky -- nicméně odhadujeme, že PHALANX nebude nikdy
stát před situací, kde by to mohlo činit problémy. Její redukovaná
přesnost je zlepšena vysoce pokročilým optickým zaměřovačem, který
chytře vypočítá a zobrazí dráhu střely kamkoliv puška zamíří.

Integrální "chytrá" dvojnožka představuje pneumatický tlumící systém,
který udržuje hlaveň v dokonale vodorovné poloze pro umožnění přesné
palby i na nerovné zemi. Pažba a pažbička se automaticky tvarují podle
potřeby kadého střelce. Nejdůležitěji, tato puška měla v Bombaji na účtě
více zabitých cizáků, než kterákoliv jiná zbraň nasazená v boji.

Polovinou hmotnosti ostatních odstřelovačských pušek a dvojnásobnou
manévrovatelností LWRS nabízí sílu a flexibilitu jakou naše jednotky
potřebují. Tyto zbraň nebude zklamáním.

Pro použití jednotkou PHALANX tato puška obdržela označení S-1.

### Taktická doporučení

Vojáci vybavení S-1 by měli udržovat odstup, vést palbu z krytu a
pokusit se využívat mířených výstřelů kdykoliv to bude možné. Toto není
automatická zbraň; chybný výstřel maří čas, náboje a popřípadě život.

Všichni naši odstřelovači by měli nést alespoň jednu záložní zbraň jako
pistoli P-12, samopal CRC-8 nebo přinejmenším bojový nůž. Pokud budou
cizáci ohrožovat odstřelovače na malý dosah, měl by okamžitě vytáhnout
svou poboční zbraň. Za žádných okolností by se neměl pokoušet použít S-1
k odrážení útočníků z krátké vzdálenosti. S-1 je příliš pomalu
střílející k zastavení postupujícího cizáka a rychle vyčerpá svůj
zásobník při těchto pokusech.

### Dodatky

Spolu s tříštivotrhavými raketami a granáty je toto jedna z mála
standardních lidských zbraní, které jsou plně efektivní proti robotickým
cizákům.

------------------------------------------------------------------------

### Typ zranění

- [normální](Damage/normal "wikilink")

### Odbornost

- [odstřelovač](Skills/sniper "wikilink")

## Odkazy

- [Zásobník odstřelovačské
  pušky](Vybavení/Munice/Zásobník_ostřelovačské_pušky "wikilink")

[Category:General](Category:General "wikilink")
[Category:Weapons](Category:Weapons "wikilink")