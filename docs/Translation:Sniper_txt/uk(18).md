## Технічні характеристики: Снайперська гвинтівка S-1

------------------------------------------------------------------------

### Огляд

Канадська ЗВРД (зброя великого радіусу дії) Форрестер, створена у
вигляді великокаліберної снайперської гвинтівки, зчасом у багатьох
країнах була адаптована та прийнята на озброєння в якості основної
снайперської зброї. Це одна з небагатьох снайперських гвинтівок,
розроблених після 2040 року, у якій не застосовано принцип "буллпап"
компоновки (коли магазин та бойок розташовано позаду спускового гачка
для того, щоб зменшити загальну довжину зброї). Вона стріляє 20мм ВАЗ
(важка автоматична зброя) набоями, що подаються із 5-зарядного магазину
вагою близько кілограма. Плаваючий поршневий затвор оснащено складною
системою відводу газів, що забезпечує зменшення віддачі до рівня
звичайної мисливської рушниці. Це дозволяє вести стрільбу у
напівавтоматичному режимі без втрати влучності.

Основними перевагами ЗВРД над іншими сучасними снайперськими гвинтівками
є її неймовірно короткий ствол і мала вага, також це єдина гвинтівка у
своєму класі, з якої можна стріляти 20мм ВАЗ набоями. Це стало можливим
завдяки унікальній посиленій структурі затвора і ствола, що майже
повністю виготовлені з вольфраму та титанових сплавів і здатні витримати
силу, що вивільняється при згорянні швидкісного пороху в патроні. Через
свій вкорочений ствол, спроектований спеціально для міських тактичних
операцій, дальність ефективного ураження ЗВРД становить всього 1
кілометр — майже третина від дальності стандартної великокаліберної
гвинтівки, але ми вважаємо, що PHALANX не зіштовхнеться із ситуаціями,
де це стане проблемою. Зменшення влучності компенсується передовим
електронним оптичним прицілом, який розраховує та показує ймовірну
траєкторію кулі у вибраному напрямку пострілу.

Сошку оснащено інтегрованою "інтелектуальною" системою та пневматичною
підвіскою, що втримує ствол ідеально в горизонтальному положенні. Це
дозволяє вести прицільну стрільбу навіть на місцевості із нерівною
поверхнею. Приклад та рукоятка регулюються автоматично під кожного
стрільця. Найголовніше, що ця гвинтівка завдала більше втрат для
прибульців в Мумбаї, ніж будь-яка інша зброя, що застосовувалась у цій
сутичці.

З наполовину меншою вагою та вдвічі більш маневрена, ніж інші
снайперські гвинтівки, ЗВРД пропонує міць та гнучкість, так потрібні
нашим оперативникам. Ця зброя не підведе.

Для використання в PHALANX зброї надано індекс S-1.

### Рекомендована доктрина

Бійці, екіпіровані S-1, повинні триматись на дистанції від ворога, вести
стрільбу з укриття і, по мірі можливості, робити прицільні постріли. Це
не автоматична зброя; допущений промах може коштувати вам зайвого часу,
зайвих набоїв чи навіть, життя.

Всі наші снайпери повинні мати з собою принаймні одну резервну зброю,
таку як P-12 або CRC-8, чи хоча б бойовий ніж. Якщо ворог підійшов на
коротку дистанцію і загрожує снайперу, то він негайно повинен витягти та
скористатись альтернативною зброєю. Швидкість стрільби з S-1 є занадто
мала, щоб зупинити наближення прибульців і при спробі це зробити магазин
спустошується дуже швидко, а міняти зброю вже буде запізно.

### Додаток

Разом із гранатами та ракетами, ця зброя ефективна проти роботизованих
прибульців.

### Тип ураження

- [звичайне](Ураження/звичайне "wikilink")

### Навики

- [снайпер](Навики/снайпер "wikilink")

## Посилання

- [Магазин снайперської
  гвинтівки](Translation:Sniper_mag_txt/uk "wikilink")

[Category:General](Category:General "wikilink")
[Category:Weapons](Category:Weapons "wikilink")