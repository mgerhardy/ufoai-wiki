## Technikai specifikáció: P-12 pisztoly

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

Mióta a gyalogsági páncélok visszatértek a csataterekre, kezdve az I.
világháború acélsisakjaival és a vietnami háború repeszbiztos
mellényeivel, a pisztolyoknak egyre nehezebb tartani a lépést. Mivel a
hosszabb csövű és/vagy teljesen automata fegyvereknél kisebb a torkolati
energiájuk, a bajok csak fokozódtak, az új, egyre magasabb színvonalú
személyi páncélokkal -- nem is beszélve az idegenek kompozit anyagairól.
Maga a pisztoly katonai használatának elve erősen kérdéses lett a XXI.
században, és csak a nagyenergiájú puskapor eljövetele mentette meg.

Az új generációs szuper-pisztolyok között előkelő helyet foglal el az
orosz Dolvich DV762. Hazájának tervezési elveit követi: robosztus,
megbízható erejű, sallangok nélkül. Rendkívül leegyszerűsített a
szerkezete. Habár a gyártása során használt anyagok jóval erősebbek,
mint ami az új fajta puskaporhoz kell, a DV762 belső mechanikája nem
bonyolultabb, mint bármely XX. század végén készült pisztolyé.

A DV762 nem kompromisszumok eredménye. Nem többcélú lőfegyver. Egy
dologra tervezték: hogy átüsse a páncélt és megölje annak viselőjét. A
DV ezt úgy éri el, hogy az ősrégi 7.62 mm-es Tokarev pisztoly lőszert
használ, félautomata egyes lövésekkel vagy hármas sorozatokkal, 12
lőszert tartalmazó, kivehető szekrénytárból adagolva. A Tokarev lőszer
kiváló átütő képességéről ismert, és katonai használatba való
visszatérésére jelentősen fejlesztettek rajta. Ezzel a pisztollyal egy
modern ballisztikus sisak oldala akár 10 méterről is simán átlőhető --
úgy, hogy a golyó a másik oldalon bukkan ki.

Sajnos ilyen fokú átütő erő azzal jár, hogy egy lövés nem biztos hogy
megállítja célpontot. Az a gond, hogy 7.62 mm-es lőszer nagyon tiszta
bemeneti nyílást hagy, igen ritkán hasad vagy pörög a célpontban. Ezért
csak akkor öl vagy tesz harcképtelenné, ha létfontosságú szervet vagy
nagy artériát talál el.

Úgy határoztunk, az Excalibur program céljául jobban megfelel egy
biztos, de kisebb sérülést okozó találat, mint egy olyan ami csak
lepattan az idegenek páncéljáról, különösen hogy még nem kaptunk teljes
képet arról, milyen piszkosul ellenálló lehet az idegenek páncélja.
Olyan oldalfegyver kell, ami bírja gyűrődést, és a DV762 ezek közül a
legjobb.

A PHALANX számára ezt a pisztolyt P-12 néven vettük jegyzékbe.

### Alkalmazási javaslat

A P-12 elsősorban tartalék fegyver. Szükséghelyzetben jelentős
előrelépés a harci késhez képest, segítségével közeli fenyegetéseket
kezelhet a katona, ha az elsődleges fegyvere ilyen távra hatástalan vagy
kifogyott belőle a lőszer.

Mindkét kezükkel ügyes katonák akár két pisztolyt is foghatnak
egyszerre, bár ez rossz hatással van a pontosságra, így tovább csökkenti
az amúgy is kicsi hatásos lőtávot.

A P-12 aligha jó választás elsődleges fegyvernek, hiszen ebben a
szerepben majdnem minden más túlteljesíti arzenálunkban. Előnyei
oldalfegyverként előnyök -- kis méretű és könnyű. Elsődleges fegyverként
harctéri orvosok vagy technikusok mégis hasznát vehetik, mivel náluk
nincs elég hely nagyobb fegyvereknek.

### Megjegyzés

Bár a fegyver átütő ereje jó szerves célpontok ellen, elég rosszul
teljesít idegen robotokkal szemben.

------------------------------------------------------------------------

### Damage Type

- [normal](Damage/normal "wikilink")

### Skill

- [close](Skills/close "wikilink")

## Links

- [7.62mm Pistol
  Magazine](Equipment/Ammunition/7.62mm_Pistol_Magazine "wikilink")

[Category:General](Category:General "wikilink")
[Category:Weapons](Category:Weapons "wikilink")