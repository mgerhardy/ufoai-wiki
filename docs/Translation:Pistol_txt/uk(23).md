## Технічні характеристики: Пістолет P-12

------------------------------------------------------------------------

### Огляд

Із поверненням на поле бою персональної броні, починаючи із сталевих
шоломів у Першу світову та бронежилетів у В'єтнамі, пістолети ставали
все менш затребуваними. Через низьку початкову швидкість кулі, порівняно
із довгоствольною і/або автоматичною зброєю, їм ставало все важче
пробивати нові, сучасніші типи персональної броні, яка в свою чергу
сильно поступається композитній броні прибульців. Саме поняття пістолету
у військових цілях зазнало жорсткої критики в 21-му столітті, але було
врятовано лише завдяки появі високошвидкісного пороху.

Лідером серед нового покоління супер-пістолетів став російський "Долвіч
DV762". Його дизайн випливає із філософії його батьківщини: міцний,
надійний і нічого лишнього. Конструкція доволі проста, і хоча матеріали
для його виготовлення витримують більші навантаження при роботі з новим
порохом, внутрішня конструкція DV762 нічим не прогресивніша за будь-які
пістолети кінця двадцятого сторіччя.

DV762 безкомпромісна зброя вузького призначення. Вона створена лише з
однією метою: пробити броню та вбити того, хто під нею. Для цього в DV
застосовуються старі набої калібру 7,62мм від пістолета Токарева,
укладені у 12-зарядний коробковий магазин. Стрільба може проводитись у
півавтоматичному режимі та короткими чергами у три постріли. Набої
Токарева відомі своєю відмінною проникною здатнісю, а після повернення
на озброєння були значно покращені. Цей пістолет може навиліт пробити
сучасний захисний шолом з десяти метрів.

Нажаль, щоб досягти такої проникної здатності, в DV762 потрібно було
пожертвувати зупиняючою дією. Куля калібру 7,62мм робить дуже акуратний
отвір в супротивнику і в цьому її недолік; вона лише інколи може
розпастись на частини чи відхилитись від траєкторії, тому необхідне
точне попадання у життєво важливий орган чи велику артерію, щоб
знешкодити ворога.

В межах програми Екскалібур, ми прийшли до висновку, що гарантоване
проникаюче ураження значно краще за постріл кулею, яка може просто
відскочити від броні прибульців, тим більше, що нам ще належить отримати
чітку картину того, які сюрпризи вона нам може готувати. Нам потрібна
персональна зброя, яка не підведе в критичний момент, і DV762 є
найкращим.

Для використання в PHALANX, зброї надано назву P-12.

### Рекомендована доктрина

Р-12, загалом, є додатковою, резервною зброєю на випадок, коли основна
зброя не може застосовуватись на короткій дистанції чи закінчились
набої. Це значний крок вперед у порівнянні із бойовим ножем, як зброї
"останньої надії", цей пістолет надасть бійцю можливість чинити
достойний опір на короткій дистанції.

Бійці, що рівносильно вільно володіють обома руками, можуть
використовувати два таких пістолети, одночасно, хоча це негативно
позначатися на влучності та знизить і без того невелику прицільну
дальность.

Один Р-12 не слід розглядати, як одиницю основної зброї, оскільки
будь-яка інша зброя з нашого арсеналу перевершить його. Його переваги —
це переваги персональної зброї — незначні розмір та вага. Тим не менше,
він може знайти застосування в якості основної зброї для медиків та
техніків, оскільки вони не мають змоги носити щось більше.

### Додаток

Незважаючи на хороші показники проникнення проти органічних
супротивників, ця зброя зовсім не ефективна проти роботизованих цілей.

### Тип ураження

- [звичайне](Ураження/звичайне "wikilink")

### Навики

- [ближній бій](Навики/ближній "wikilink")

## Посилання

- [Магазин кал. 7,62мм](Translation:Pistol_mag_txt/uk "wikilink")

[Category:General](Category:General "wikilink")
[Category:Weapons](Category:Weapons "wikilink")