## Specyfikacja techniczna: Karabin szturmowy AR-80

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły Obcych, praktycznie nie
zadając przeciwnikowi poważniejszych strat. Zadaniem tworzonych sił
PHALANX będzie zmiana tych statystyk na naszą korzyść; do czego
potrzebne będzie wszystko, co dzisiejsza ziemska technologia ma do
zaoferowania.

Powołanie do życia programu „Excalibur” ma na celu zaprojektowanie i
stworzenie broni (oraz innych środków nowoczesnego wyposażenia, takich
jak np. osobiste pancerze) pozwalających na nawiązanie skutecznej i
równorzędnej walki z Obcymi. Środki te projektowane są pod kątem
podniesienia efektywności żołnierzy w boju oraz zwiększenia ich szans na
przetrwanie podczas starcia.

Francuski karabin LeBlanc FAA-191 (oryginalna nazwa: Fusil Assaut
Automatique) łączy w sobie najlepsze cechy klasy broni, do której
należy, czyli karabinów szturmowych. Bezkolbowa konstrukcja (uchwyt
znajduje się w przedniej części karabinu) pozwalająca na zmniejszenie
jego wagi; ponadprzeciętny zasięg skutecznego ognia, pojemny magazynek
(mieszczący 30 naboi) i duża siła penetracji wystrzeliwanych pocisków
decydują wspólnie o dużej uniwersalności tego karabinu. FAA-191 używa
bezłuskowej amunicji kalibru 4.7 mm, z wolframowym rdzeniem, o wysokich
parametrach penetracji na bliskich i średnich dystansach - do takich
broń została zaprojektowana i przy takich spisuje się znakomicie. Nie
jest natomiast polecane używanie FAA-191 do prowadzenia ostrzału z dużej
odległości.

Mimo że prototyp broni zaprezentowano w 2057 roku, jego konstrukcja nie
zestarzała się zbytnio, i do dziś trudno wskazać karabin szturmowy o
bezdyskusyjnie lepszych parametrach. Wygoda użycia, łatwość i szybkość
przeładowywania, odporność na zacinanie się w warunkach dużej
wilgotności, przy wysokich i niskich temperaturach; wszystko to czyni
FAA-191 bronią, na której można polegać. Dodatkową zaletą jest niski
koszt i łatwość uzyskania części zamiennych, z racji rozpowszechnienia
tej broni na całym świecie.

W specyfikacji wewnętrznej PHALANX opisywany karabin szturmowy został
sklasyfikowany jako AR-80.

### Sugerowana Doktryna Postępowania

AR-80 powinien być używany jako podstawowy karabin szturmowy naszych
żołnierzy; przeznaczony do walki na średnich dystansach, ze względu na
dużą siłę ognia i większy zasięg niż jakakolwiek broń krótka w naszym
arsenale.

Ta ostatnia jednak może być skuteczniejsza podczas walki w bliskim
starciu, np. przy zajmowaniu budynków. Taktyka walki naszych oddziałów
powinna wykorzystywać zrównoważenie obu typów broni; żołnierze uzbrojeni
w karabiny szturmowe powinni tu odgrywać rolę bezpośredniego wsparcia
dla towarzyszy uzbrojonych w broń krótką, zabójczą w starciach na bardzo
bliskie odległości.

W przypadkach kiedy sytuacja wymusi starcie w otwartym terenie, nasi
żołnierze muszą wykorzystywać każdą osłonę terenu, by zbliżyć się na
odległość, z której będą mogli prowadzić skuteczny ogień. Snajperzy
(których obecność w każdej drużynie powinna być warunkiem sine qua non)
w takiej sytuacji powinni zapewnić ogień osłonowy.

### Dodatki

Pomimo wszystkich zalet AR-80 z pewnością nie jest to broń, która na
dłuższą metę pozwoli nam pokonać Obcych. Powinniśmy podjąć badania nad
bardziej zaawansowanym i wyspecjalizowanym uzbrojeniem, jak tylko stanie
się to możliwe.

------------------------------------------------------------------------

### Rodzaj uszkodzeń

- [normal](Damage/normal "wikilink")

### Zdolność

- [assault](Skills/assault "wikilink")

## Linki

- [Magazynek do Karabinu
  Szturmowego](Ekwipunek/Amunicja/Magazynek_do_karabinu_szturmowego "wikilink")

[Category:General](Category:General "wikilink")
[Category:Weapons](Category:Weapons "wikilink")