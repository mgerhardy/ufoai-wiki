# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** UFO – Pojazd zaopatrzeniowy

Dowódco, przechwyciliśmy nowy typ UFO. Przetransportowaliśmy je do
naszego hangaru, gdzie zabezpieczone przebywa w tej chwili pod opieką
naszych techników. Jest to największe UFO, jakie do tej pory
widzieliśmy. Brak uzbrojenia i duży przedział ładunkowy zdają się
wskazywać, że jest to statek przeznaczony do transportu sprzętu i
wyposażenia dla przyczółków Obcych na Ziemi. Obecność opisywanego UFO w
wielu zarejestrowanych przez nas formacjach statków Obcych jednoznacznie
wskazuje, że „przyzwolenie” na swobodne loty tych jednostek w atmosferze
planety może bezpośrednio przekładać się na wzrost aktywności Obcych na
Ziemi.

Jesteśmy gotowi rozłożyć pojazd na czynniki pierwsze, potrzebować
będziemy jednak odpowiednich funduszy i czasu laboratoryjnego na
dokładne badania; czekamy na Pańską autoryzację.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: UFO – Pojazd zaopatrzeniowy

Dowódco, zakończyliśmy badania przechwyconego UFO. Oto raport
podsumowujący to, co udało nam się na jego temat ustalić.

Tak jak przypuszczaliśmy, opisywany statek najprawdopodobniej pełni
funkcje pojazdu zaopatrzeniowego, transportując sprzęt i materiały w
swej pojemnej ładowni oraz Obcych w 12-osobowym przedziale pasażerskim
znajdującym się za kokpitem. Obserwacje satelitarne wskazują, że UFO
tego typu lądują w rejonach aktywności Obcych i są następnie
rozładowywane. Jesteśmy przekonani, że to jedyna funkcja, jaką pełnią.

Przestudiowaliśmy uważnie konstrukcję statku oraz towary zabezpieczone z
jego ładowni. Wygląda na to, że Obcy, projektując go, skupili się
głównie na ładowności statku, poświęcając w tym celu niemal całkowicie
jego szanse na przetrwanie ewentualnego starcia. Nie jest zbyt zwrotny,
jego silniki są wyjątkowo słabe jak na te stosowane przez Obcych, a
kadłub rozpadnie się przy byle trafieniu. Z tego powodu statki
zaopatrzeniowe dostają zwykle silną eskortę złożoną z myśliwców.

Statki zaopatrzeniowe nie mają właściwie zbyt szerokiego spektrum
prowadzonych działań. Dostarczają broń, materiały, podzespoły i inne
dobra wprost z rodzimego świata Obcych na Ziemię, by wesprzeć grupy
działające na powierzchni Błękitnego Globu. Musimy takim działaniom
zapobiegać, nie licząc się z kosztami - instalacje Obcych funkcjonujące
na naszej planecie wiążą się z olbrzymim zagrożeniem dla ludności
cywilnej. Ponadto mogą zakłócać nasze działania w bardziej lub mniej
zauważalny sposób. Przy czym to, że ich działania mogą być subtelne,
wcale nie znaczy, że będą przez to mniej niebezpieczne. Utrzymująca się
aktywność statków zaopatrzeniowych na małym obszarze może wskazywać na
próbę założenia w tym miejscu bazy lub innej instalacji Obcych, albo -
co gorsza - na istnienie bazy już funkcjonującej.

W tym ostatnim przypadku pragnę zauważyć, że jeśli uda nam się
skutecznie odciąć od danego przyczółku zaopatrzenie poprzez sukcesywne
strącanie pojazdów omawianego typu, możemy „zmiękczyć” obronę
przeciwnika przed wykonaniem głównego uderzenia na bazę. To może być
klucz do osiągnięcia przewagi taktycznej.

Podsumowując, choć na pierwszy rzut oka pojazdy zaopatrzeniowe mogą
wydać się celami o niższym priorytecie niż inne statki dotąd napotkane,
powinniśmy zestrzeliwać je przy każdej nadarzającej się okazji.
Długoterminowe skutki takiego postępowania mogą nie być od razu
widoczne, ale zapewniam Pana, że zaowocują z czasem.

Ponieważ opisywanemu typowi UFO zwykle towarzyszy silna eskorta,
wskazane jest zapewnienie naszym statkom znaczącej przewagi liczebnej
przed atakiem.

--mjr Navarre

[300px](image:Ufo_supply.jpg "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Supply Ship UFO`
` `[`UFO Theory`](Research/UFO_Theory "wikilink")

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")