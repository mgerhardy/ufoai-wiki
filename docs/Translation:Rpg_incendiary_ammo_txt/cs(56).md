## Technická specifikace: Zápalná raketa

**STUPEŇ UTAJENÍ ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Toto je 120mm raketa s motorem na tuhá paliva a zápalnou hlavicí. Je
odpalována elektronicky pomocí jiskrového zápalníku uvnitř hlavně
raketometu. Palivo je vysoce stabilní, odolné vůči nárazu a vysokým
teplotám, ačkoliv se může znehodnotit pokud je vystaveno vysokým
teplotám po dlouhou dobu. Bojová hlavice může sice v případě poškození
rozlít svůj obsah, nicméně termitová směs se sama od sebe nevznítí,
dokud není vystavena plameni o velmi vysoké teplotě.

Zápalné rakety jsou zbraně hromadného ničení, pokrývající rozlehlé
plochy země ohněm o velmi vysoké teplotě, který je téměř nepravděpodobné
uhasit. Zápalná složka je modifikací směsi používané již od druhé
světové války: termit, nitrát barya, síra a spojovací složka.

Protože střely nenesou žádnou elektroniku, jsou odolné vůči
elektronickému rušení a prostředkům radioelektronického boje (REB).
Všechny součásti vyspělého zaměřovacího systému jsou umístěny na
odpalovacím zařízení. Proto vhodně zaměřená raketa dosáhne svého cíle
bez ohledu na cokoliv, co by se mohlo přihodit v průběhu letu.

Raketa je určena k použití v raketometu HPML.

### Taktická doporučení

Všichni vojáci vybavení raketomety by v boji měli nést alespoň jednu
záložní raketu. Dvě nebo více jsou silně doporučeny. Není vhodné poslat
své jednotky do akce bez dostatečného množství munice.

### Dodatky

Žádné

------------------------------------------------------------------------

### Typ zranění

- [oheň](Damage/fire "wikilink")

### Odbornost

- [výbušniny](Skills/explosive "wikilink")

[Category:General](Category:General "wikilink")
[Category:Ammunition](Category:Ammunition "wikilink")