Βρισκόμαστε στο έτος 2084. Η Γη, που ποτέ δεν αποτέλεσε ιδιαίτερα
ειρηνικό μέρος, απολαμβάνει μια περίοδο σχετικής ηρεμίας. Το βίαιο
ξεκίνημα του 21ου αιώνα αποτελεί μακρινή ανάμνηση, όχι όμως τόσο μακρινή
ώστε να ξεχαστεί. Για τους περισσότερους κατοίκους της Γης ο Δεύτερος
Ψυχρός Πόλεμος είναι μια σκοτεινή σκιά του παρελθόντος, όπως ήταν οι δύο
Παγκόσμιοι Πόλεμοι για τα παιδιά στα τέλη του 20ου αιώνα.