# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Συνταγματάρxης Ingrid Falkland, Τμήμα Πληροφοριών, PHALANX,
Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Προέλευση Εξωγήινων

Καλημέρα σας, κύριε.

Παρόλο που ακόμα αγωνιζόμαστε να βρεθούμε σε πλήρη λειτουργικότητα, μία
από της αρχικές μας προτεραιότητες πρέπει να είναι η ανακάλυψη της
προέλευσης των εξωγήινων. Το μόνο που γνωρίζουμε μέχρι τώρα είναι ότι
εισέρχονται στην ατμόσφαιρά μας από το διάστημα, κάνουν ό,τι είναι να
κάνουν και στη συνέχεια αποχωρούν βιαστικά έξω από τα όρια της
ατμόσφαιράς μας, οπότε και εξαφανίζονται από τις οθόνες μας. Είναι
απαραίτητο να μάθουμε τι συμβαίνει πριν και μετά από αυτά τα σημεία. Από
που έρχονται, πως φτάνουν εδώ, που πηγαίνουν μετά;

Δεν υπάρχει καμία ένδειξη για εξωγήινα σκάφη που βρίσκονται σε τροχία
γύρω από τη Γη ή για εξωγήινες βάσεις εντός του ηλιακού μας συστήματος,
όμως αυτό δεν σημαίνει απαραίτητα πως δεν υπάρχουν. Η περιοχή της ζώνης
αστεροειδών και των εξώτερων πλανητών -- το διάστημα ανάμεσα στον Άρη
και τον Ποσειδώνα -- δεν παρατηρούταν μέχρι τώρα επαρκώς από
στρατιωτικής άποψης και, δεδομένης της ικανότητας των εξωγήινων UFO να
επιτίθενται απροειδοποίητα, ένας εξωγήινος στόλος μπορεί να μην
αναγνωρίστηκε σωστά ή να μην καταγράφηκε καν από τον πολιτικό εξοπλισμό
παρακολούθησης. Μέχρις στιγμής δεν έχει υπάρξει καμία οργανωμένη
προσπάθεια για την ανίχνευση της επιφάνειας των πλανητών εκείνων μέσα
στο ηλιακό μας σύστημα που θα προσφέρονταν για εξωγήινες εγκαταστάσεις.

Για το λόγο αυτό προτείνω ένα καινούργιο ερευνητικό πρόγραμμα, με στόχο
την εξονυχιστική μελέτη του ηλιακού συστήματος μέσω αναγνωριστικών
δορυφόρων αλλά και ισχυρών οπτικών και ραδιοτηλεσκοπίων για την
ανιχνευση εξωγήινης δραστηριότητας οπουδήποτε στον εγγύς διαστημικό
χώρο. Οι επιστήμονές μας θα επανεξετάσουν και τα δεδομένα από τις
προηγούμενες επιχειρήσεις των εξωγήινων προκειμένου να σχηματίσουμε μια
εικόνα για τις κινήσεις τους από και προς τη Γη. Ακόμα και αν υπάρχει
κάποιος κρυμμένος στόλος πίσω από τον Άρη ή κάποιον από τους εξώτερους
πλανήτες, μοιραία θα αποκαλυφθούν αν συνεχίσουν να στέλνουν UFO στη Γη.
Αν αφιερώσουμε αρκετά μάτια στο πρόβλημα αυτο, ούτε οι εξωγήινοι δε θα
μπορούν να κρύβονται για πολύ ακόμα.

Το πρόγραμμα αυτό απαιτεί σημαντική χρηματοδότηση καθώς και εργαστηριακό
χρόνο, κύριε Διοικητά, επομένως χρειάζεται η εγκρισή σας πρωτού
ξεκινήσουν οι οποιεσδήποτε εργασίες.

Με σεβασμό,

Συνταγματάρχης Falkland

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Συνταγματάρxης Ingrid Falknam, Τμήμα Πληροφοριών, PHALANX,
Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Προέλευση Εξωγήινων

Καλημέρα σας, Κύριε.

Έχω στην κατοχή μου τα αποτελέσματα του προγράμματος "Προέλευση
Εξωγήινων" και πιστεύω ότι θα τα βρείτε ενθαρρυντικά. Σας παραθέτω μια
περίληψη των δεδομένων.

Το πρόγραμμα στο σύνολό του ήταν μια θριαμβευτική επιτυχία στο θέμα της
οργάνωσης και της συνεργασίας. Για περιορισμένα χρονικά διαστήματα τις
προηγούμενες μέρες, είχαμε τον πλήρη έλεγχο κάθε πολιτικού και
στρατιωτικού εξοπλισμού ανίχνευσης στο ηλιακό μας σύστημα,
συμπεριλαμβανομένων και ορισμένων εγκαταστάσεων στη ζώνη των αστεροϊδών
τόσο μυστικών ώστε να μας αναγκάσει ο ΟΗΕ να υπογράψουμε δέσμευση σιγής.
Οι αναγνωριστικοί δορυφόροι εξετάσανε κάθε εκατοστό της επιφάνειας των
πλανητών που θα μπορούσαν να στεγάσουν εξωγήινες βάσεις. Με τους πόρους
που είχαμε στη διάθεσή μας, επιτύχαμε συνεχή παρακολούθηση του 90% του
ηλιακού μας συστήματος για τις προηγούμενες δύο εβδομάδες. Το υπόλοιπο
10% έμενε ακάλυπτο το πολύ για σαράντα πέντε λεπτά κάθε ημέρα.

Δυστυχώς -- εξαρτάται βέβαια από το πως ερμηνεύει κανείς τη λέξη
"δυστυχώς" -- δεν μπορέσαμε να βρούμε κανένα ίχνος για κρυμμένους
εξωγήινους στόλους μέσα στο ηλιακό μας σύστημα. Η έρευνά μας ήταν αρκετά
ενδελεχής ώστε η ορθότητα των ευρημάτων μας να είναι σχεδόν βέβαιη. Δεν
υπάρχει τρόπος να είμαστε απόλυτα σίγουροι ότι τα συμπεράσματά μας είναι
σωστά, όμως μπορούμε να δηλώσουμε με μεγάλη εμπιστοσύνη:

Δεν πιστεύουμε ότι υπάρχουν εξωγήινα σκάφη ή βάσεις εντός του ηλιακού
μας συστήματος.

ΤΟ συμπέρασμα αυτό απαντά ένα από τα ερωτήματά μας, όμως δεν μας φέρνει
πιο κοντά στο να κατανοήσουμε από που έρχονται οι εξωγήινοι ή πως
φτάνουν εδώ. Αντιθέτως, το ερώτημα του τρόπου με τον οποίο έρχονται οι
εξωγήινοι μοιάζει ακόμα μεγαλύτερος γρίφος. Εφόσον δεν υπάρχουν
εξωγήινες βάσεις στο ηλιακό μας σύστημα, πως μπορεί να φτάνουν τα UFO
στη Γη;

Υπήρξαν εκτενείς συζητήσεις με τον Διευθυντή Navarre και την ομάδα του
για το συγκεκριμένο ζήτημα, μήπως βρεθεί κάποια άκρη, και οι
περισσότερες θεωρίες μοιάζουν αποκυήματα φαντασίας ακόμα και σε εμάς.
Παρόλα αυτά, η μοίρα μας έδωσε τις αποδείξεις που χρειαζόμασταν.

Δεν είχαμε σημειώσει πρόοδο στην απάντηση των ερωτημάτων "πως" και "που"
μέχρι που εξετάσαμε την ακταγραφή βίνετο που έγινε την περασμένη
εβδομάδα από το διαστημικό τηλεσκόπειο MIMIR. Παρακολουθόντας τις
εικόνες, διαπιστώσαμε ότι η διάταξη MIMIR κατέγραψε τυχαίως την άφιξη
ενός UFO. Έχουμε πλήρες αρχείο στο ορατό αλλά και το υπέρυθρο φάσμα της
στιγμιαίας εμφάνισης ενός μεγάλου, άγνωστου είδους UFO σε μια απόσταση
περίπου 10.000 χλμ από τη Γη, από όπου ενεργοποίησε τους κινητήρες του
και κατευθύνθηκε προς τον πλανήτη μας.

Είναι πιθανό οι εξωγήινοι να έχουν κάποιου είδους τεχνολογία κάλυψης που
να μας εμπόδιζε να ανιχνεύσουμε το UFO πέρα από εκείνη την απόσταση,
όμως έχουμε μεγάλες αμφιβολίες: η εμφάνιση του UFO ήταν υπερβολικά
απότομη, ενώ συνοδεύτηκε από έκλυση ακτίνων γάμμα και από μια προσωρινή
βαρυτική ανωμαλία. Δεν υπήρχε η παραμικρή ένδειξη ύπαρξης του
συγκεκριμένου UFO πρωτού αυτό 10.000 χλμ από τη Γη.

Το πιο λογικό συμπέρασμα είναι ταυτόχρονα και το πιο τρομακτικό: οι
εξωγήινοι δεν χρειάζονται να είναι εγκατεστημένοι στο ηλιακό μας σύστημα
επειδή έχουν κάποια μέθοδο να κινούνται ταχύτερα από το φως. Προφανώς,
αυτός ο κινητήρας ΤΑΦ (Ταχύτερα-Από το-Φως) τους επιτρέπει να κάνουν
"άλμα" εντός του ηλιακού μας συστήματος από αποστάσεις πολύ μεγαλύτερες
από την εμβέλεια των ανιχνευτικών μας μέσων. Δεν γνωρίζουμε πως μπορεί
να είναι δυνατόν κάτι τέτοιο, καθώς παραβιάζει ξεκάθαρα μία ή
περισσότερες αρχές της γενικής σχετικότητας (π.χ. αιτιατότητα ή ειδική
σχετικότητα), η οποία αποτελεί το ακριβέστερο μοντέλο φυσικής που
διαθέτουμε. Είναι ξεκάθαρο ότι οι εξωγήινοι γνωρίζουν πολύ περισσότερα
από εμάς.

Η επόμενη μας προτεραιότητα θα πρέπει να είναι η περισυλλογή ενός UFO
εξοπλισμένου με κινητήρα ΤΑΦ, ώστε να τον μελετήσουμε και να τον
προσαρμόσουμε στα δικά μας διαστημόπλοια. Προφανώς, κάτι τέτοιο δε θα
είναι καθόλου εύκολο. Παρόλα αυτά, η δυνατότητα να μπορούμε να
αντεπιτεθούμε θα είναι αναγκαία προϋπόθεση σε περίπτωση που χρειαστέι να
σταματήσουμε την εισβολή τους με το ζόρι.

Φυσικά, η τελική απόφαση για τον τρόπο που θα εξισορροπίσουμε τις
βραχυπρόθεσμες αμυντικές μας ανάγκες με την μακροπορόθεσμη αντεπίθεση
είναι δική σας, κύριε Διοικητά.

Με σεβασμό,

Συνταγματάρχης Falkland

# Research Tree Data

**(This information for reference only; do not translate or include
in-game.)**

*`Prerequisites:`*
` None`

*`Opens:`*
` The Alien Strategy`
` Higher chance to detect UFOs on radar`

[Category:General](Category:General "wikilink")
[Category:Research](Category:Research "wikilink")