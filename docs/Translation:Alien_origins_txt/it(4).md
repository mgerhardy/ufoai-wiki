# Voce UFOpedia

## Proposta

**A:** Comandante in Capo, PHALANX, Comando Operazioni Atlantiche

**DA:** Col. Ingrid Falkland, Divisione Servizi Segreti, PHALANX,
Comando Operazioni Atlantiche

**DATA:** %02i %s %i

**Ogg:** Proposta: Le Origini degli Alieni

Buongiorno, Signore

Benché ci stiamo ancora organizzando per diventare operativi, uno dei
nostri primi ordini deve essere quello di scoprire da dove vengono gli
alieni. L'unica cosa che sappiamo ora è che entrano nell'atmosfera dallo
spazio, fanno quello che devono fare, e poi scappano in orbita di nuovo
prima di scomparire dalla scena. Dobbiamo scoprire cosa succede prima e
dopo questi punti. Da dove vengono, come fanno ad arrivare, e dove
vanno?

Non ho visto alcuna prova di navi in orbita attorno alla Terra o basi da
nessuna parte nel sistema solare, ma ciò non significa che non ce ne
siano. La regione della catena di asteroidi o dei pianeti esterni -- Lo
spazio fra Marte e Nettuno -- È stata poco esplorata da un punto di
vista militare e, date le capacità di nascondersi dimostrate dagli UFO
che attaccano, una flotta aliena potrebbe essere stata male identificata
o semplicemente non registrata dall'attrezzatura civile. Non c'è stato
nessuno sforzo concreto nell'analizzare la superficie dei vari oggetti
celesti adatti alla costruzione di basi nel nostro sistema solare.

Per questi motivi, propongo un nuovo programma di ricerca mirato al
rastrellamento del sistema solare con sonde e potenti telescopi ottici o
radiotelescopi per trovare attività aliene da qualche parte nello
spazio. I nostri scienziati analizzeranno anche i dati che abbiamo sulle
passate incursioni e cercheranno di mettere insieme un qualche schema
dei movimenti alieni dalla o verso l'orbita terrestre. Anche se ci fosse
una flotta che si nasconde dietro a Marte, o uno dei pianeti esterni,
devono comunque esporsi se continuano a spedire UFO sulla superficie
della Terra. Se puntiamo abbastanza occhi sul problema, anche questi
alieni non potranno nascondersi per molto.

Questo progetto prenderà un significativo ammontare di fondi e di tempo,
Comandante, quindi richiediamo la sua autorizzazione prima di cominciare
a lavorare.

Distinti saluti,

Col. Falkland

## Esito

**A:** Comandante in Capo, PHALANX, Comando Operazioni Atlantiche

**DA:** Col. Ingrid Falkland, Divisione Servizi Segreti, PHALANX,
Comando Operazioni Atlantiche

**DATA:** %02i %s %i

**Ogg:** Re: Le Origini degli Alieni

Buongiorno, Signore

Ho qui i risultati del nostro progetto sulle Origini degli Alieni e
credo li troverà incoraggianti. Ecco un riassunto dei dati.

Il progetto in generale è stato un clamoroso successo di investigazione
e cooperazione. Per brevi periodi negli ultimi giorni, abbiamo avuto un
controllo diretto su ogni mezzo esplorativo civile o militare del
sistema solare, incluse diverse installazioni sulla catena di asteroidi
così segrete che le Nazioni Unite ci hanno costretti a giurare di non
diffondere la notizia. Le nostre sonde nello spazio profondo hanno
esplorato ogni centimetro di superficie tangibile per localizzare una
qualsiasi traccia di base aliena. Con queste risorse a nostra
disposizione, abbiamo realizzato una rilevamento di circa il 90% del
sistema solare nelle due settimane passate. Il restante 10% è stato
scoperto in non più di quaranta minuti alla volta.

Sfortunatamente -- A seconda di come si consideri la parola
"sfortunatamente" -- Non abbiamo trovato tracce di flotte aliene che si
nascondono nel sistema solare. Ma siamo convinti che questi risultati
siano tutto fuorché definitivi. Non possiamo essere sicuri in alcun modo
che le nostre conclusioni siano corrette, ma faccio la seguente
affermazione in via del tutto confidenziale:

Crediamo che non ci siano navi aliene o basi nel nostro sistema solare
in questo momento.

Questo risponde a una delle nostre domande, ma non ci porta a capire da
dove vengano gli alieni o come facciano ad arrivare fino a qui. Infatti,
la domanda di come arrivino qui diventa un enigma ancora più grande. Se
gli alieni non sono stanziati nel nostro sistema solare, come fanno a
spedire gli UFO sulla Terra?

Ho parlato a lungo col C.te Navarre e i membri della sua squadra della
questione, cercando di capire, e la maggior parte delle nostre teorie
sembrano speculazioni perfino a noi stessi. Comunque sia, la sorte ci ha
dato la prova che cercavamo.

Avevamo poca fortuna con il problema del "come" e del "dove" finché non
abbiamo messo le mani sulle registrazioni della scorsa settimana del
telescopio spaziale MIMIR. Guardando i video, abbiamo realizzato che
l'allineamento del MIMIR ha accidentalmente catturato su nastro uno
degli arrivi degli UFO. Abbiamo le registrazioni complete nello spettro
del visibile e degli infrarossi di una grande, sconosciuta classe di UFO
che è "comparsa" a circa 10.000 chilometri dalla Terra, da dove ha
acceso i suoi motori e ha impostato la rotta sul pianeta.

E' possibile che gli alieni abbiano un qualche tipo di tecnologia di
"mascheramento" che ci ha impedito di rintracciare l'UFO oltre quella
distanza, ma abbiamo seri dubbi su questo; L'apparizione è stata del
tutto improvvisa, accompagnata da una scarica di raggi gamma e una
momentanea anomalia del campo gravitazionale. Non c'è la minima traccia
dell'esistenza dell'UFO prima della sua comparsa a 10.000 chilometri
dalla Terra.

La conclusione più probabile è anche quella più spaventosa: Gli alieni
non hanno bisogno di trovarsi nel nostro sistema solare, perché hanno un
mezzo di trasporto più veloce della luce. Apparentemente questo
dispositivo PVL (Più Veloce della Luce) permette loro di "saltare" nel
nostro sistema da una distanza ben superiore al nostro raggio di
ricognizione. Non sappiamo come possa essere possibile, visto che questo
vìola chiaramente uno o più dei concetti di relatività generale (ad
esempio la causalità e/o la relatività ristretta), che rimane il modello
fisico più accurato che abbiamo. Gli alieni sanno qualcosa che noi non
sappiamo.

La nostra priorità deve essere la cattura di un UFO con equipaggiamento
PVL così da poterlo studiare e adattare ai nostri velivoli. Ovviamente,
questa non sarà un'operazione facile, ma sviluppare l'abilità di
contrattaccare è importante -- Casomai avessimo bisogno di porre fine a
questa guerra col metodo della forza.

Ovviamente, la decisione finale di come bilanciare la nostra difesa nel
breve periodo e l'attacco nel lungo periodo dipende da lei, Comandante.

Distinti saluti,

Col. Falkland

# Research Tree Data

**(This information for reference only; Do not translate or include
in-game.)**

*Prerequisites:* None

*Opens:* The Alien Strategy Higher chance to detect UFOs on radar

[Category:Generale](Category:Generale "wikilink")
[Category:Ricerca](Category:Ricerca "wikilink")