# UFOpédia bejegyzés

## Kutatási terv

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Ingrid Falkland ezr., PHALANX Atlanti Műveleti
Parancsnokság, Felderítési részleg

**Dátum:** %02i %s %i

**Tárgy:** Kutatási Terv: Az Idegenek Eredete

Jó reggelt kívánok, Uram.

Bár még mindig küszködünk a szervezet üzembehelyezésével, az egyik
legsürgetőbb napirendi pontunk az idegenek eredetének felkutatása.
Annyit tudunk jelenleg, hogy az űrből lépnek be a légkörbe, teszik
amiért eljöttek, és sebesen űrpályára állnak mielőtt teljesen eltűnnének
a kijelzőinkről. Meg kell tudnunk mi történik ezek előtt és után. Honnan
jönnek ide, hogyan jönnek ide és hova mennek innen?

Nem találtunk bizonyítékot sem a Föld körül állomásozó űrhajókról, sem
pedig a Naprendszer bármely pontján megbújó bázisokról; viszont az nem
jelenti azt hogy nincsenek is ott. Az aszteroida-öv és a külső
naprendszer régiói -- a Mars és a Neptunusz közötti tér -- katonai
szempontból igen gyengén vannak megfigyelve, valamint a támadó UFO-k
által bemutatott álcázó-képességeket figyelembe véve; könnyen lehet hogy
egy idegen flottát nem annak azonosítottak be, vagy csak nem
érzékelhetőek civil felszereléssel. Eddig még senki sem tett komoly
lépéseket a Naprendszerünkben megtalálható valamennyi állomásozásra
alkalmas égitest átvizsgálására.

Ezért, kutatási javaslatot teszek a Naprendszer átnézésére, nagy erejű
optikai- és rádióteleszkópok alkalmazásával, annak érdekében, hogy az
egész űrbéli környezetünkben idegen életformák nyomaira bukkanjunk.
Tudósaink még át fogják nézni a korábbi behatolásokat rögzítő adatokat a
Föld és a pályája közötti idegen mozgások feltérképezése végett. Még ha
egy egész flotta bujkálna is a Mars vagy valamelyik külső bolygó mögött,
előbb-utóbb fel kell fedniük magukat, ha továbbra is küldözgetni akarják
az UFO-ikat a Földre. Ha elég erőfeszítést szánunk rá, még ezek az
idegenek sem fognak tudni sokáig bujkálni.

Parancsnok úr, ez a projekt jelentős pénzügyi támogatást és labormunkát
fog igényelni, így az Ön engedélyére van szükség mielőtt nekilátnánk.

Tisztelettel,

Falkland ezr.

## Eredmény

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Ingrid Falkland ezr., PHALANX Atlanti Műveleti
Parancsnokság, Felderítési részleg

**Dátum:** %02i %s %i

**Tárgy:** Re: Az Idegenek Eredete

Jó reggelt kívánok, Uram.

Megvan az Idegenek Eredete projekt eredményei, és úgy gondolom
lelkesítőnek fogja őket találni. Íme az adatok összefoglalása.

A projekt összehangoltság és egységesség szempontjából összességében
teljes siker volt. Ezek alatt a napok alatt néhány alkalommal, rövid
ideig a Naprendszerben található összes civil és katonai érzékelő eszköz
a mi közvetlen irányításunk alatt állt, beleértve az aszteroida-övben
található néhány berendezést is, amelyek annyira titokban vannak tartva,
hogy az ENSZ felszólított minket a hallgatásra. A távoli űrben található
űrszondáink minden centiméternyi építhető felületet végignézett, annak
reményében, hogy egy idegen bázis nyomára bukkannak. Ezekkel az
eszközökkel a birtokunkban a Naprendszernek körülbelül 90%-át
folyamatosan figyeltük ezalatt a két hét alatt. A maradék 10% nem több
mint negyven perc alatt lett átfésülve, százalékonként.

Sajnos --függően hogy Ön hogyan értelmezi a 'sajnos' szót -- semmi
bizonyítékot nem találtunk a Naprendszerünkben bujkáló idegen
flottákról. Annyira alaposak voltunk, hogy ezek az eredmények szinte
biztosak. Nincs mód arra, hogy teljesen megbizonyosodjunk a
következtetéseink helyességéről, viszont a következő állítást nagy
biztonsággal jelenthetem ki:

Nem hisszük, hogy jelenleg tartózkodnak idegen flották vagy állomások a
Naprendszerünkben.

Noha ez választ ad az egyik kérdésünkre, ez egyáltalán nem segít
megértenünk azt, hogy az idegenek honnan és hogyan jönnek ide. Igazából
az érkezésük módja mégnagyobb rejtéllyé nőtte ki magát. Ha nem a
Naprendszeren belül ásták be magukat, akkor hogy juttatják le az
UFO-ikat a Földre?

Hosszas beszélgetést folytattam Navarre alezredes és csapatával erről,
megpróbáltuk megérteni, és a legtöbb elmélet még nekünk is rögeszmeszerű
őrültségnek tűnik. Végül a sors adta meg a szükséges bizonyítékokat.

Kevés sikerünk volt a "hogyan" és a "hol" megválaszolásával, míg meg nem
néztük a múlt heti felvételeket amelyeket a MIMIR űrteleszkóp készített.
Ahogy néztük a felvételt, rájöttünk, hogy a MIMIR véletlenül sikeresen
rögzítette egy UFO érkezését. Részletes dokumentációnk van a látható és
infravörös tartományban egy nagy és ismeretlen fajta UFO-ról, amely a
Földtől kb. 10,000 km-re hírtelen jelent meg a semmiből, valamint
ahonnan begyújtotta a motorjait és bolygó felé vette az irányt.

Lehetséges, hogy ezek az idegenet egyfajta "álcázó" technológiát
használnak, ami miatt nem tudtuk érzékelni az UFO-t azon a távolságon
kívül, de ebben erősen kételkedünk; a megjelenés rendkívül hírtelen
volt, amelyet egy gammasugárlöket és egy rövid idejű gravitációs
rendellenesség kísért. Még a leghaloványabb bizonyítéka sem volt annak
az UFO-nak a létezésére, egészen addig, amíg akkor fel nem bukkant
10,000 km-re a Földtől.

A legvalószínűbb következtetés egyben a legijesztőbb is: az idegeneknek
nincs szükségük arra, hogy a Naprendszerünkben szálljanak meg, mivel
képesek oly módon közlekedni, amely gyorsabb a fénynél. Ezek szerint ez
az FTL (Faster Than Light - fénynél gyorsabb) meghajtás lehetővé teszi
őket arra, hogy "átvágjanak" a Naprendszerünkbe egy a mi észlelési
hatósugarunkon jóval kívül eső pontról. Nem tudjuk hogyan lehetséges ez,
mivel ez megszegi az általános relativitáselmélet egy vagy több
alapfeltevéseit (pl. az ok-okozatot és/vagy a speciális relativitást),
amely még mindig a legpontosabb általunk ismert fizikai modell.
Egyértelmű, hogy az idegenek tudnak valamit, amit mi nem.

A következő elsőbbséget élvező célunk egy FTL-lel felszerelt UFO
megszerzése, annak érdekében hogy tanulmányozhassuk és a saját
űrhajóinkban alkalmazhassuk azt. Értelemszerűen ez nem lesz könnyű
feladat, de az ellentámadási képességünk kialakítása mindenek felett áll
-- arra az esetre, ha ezt a megszállást a nehezebb módon kell
befejeznünk.

Persze a végső döntés a rövidtávú védelmünk és a hosszútávú
ellentámadásunk kiegyensúlyozásáról az Ön kezében van, Parancsnok Úr.

Szívélyes üdvözlettel,

Falkland ezr.

# Research Tree Data

**(This information for reference only; do not translate or include
in-game.)**

*`Prerequisites:`*
` None`

*`Opens:`*
` `[`The Alien Strategy`](Research/The_Alien_Strategy "wikilink")
` Higher chance to detect UFOs on radar`

[Category:General](Category:General "wikilink")
[Category:Research](Category:Research "wikilink")