# UFOpædi artikel

## Forslag

**TIL:** Øverstbefalende, FALANKS, Hovedkvarteret

**FRA:** Oberst Ingrid Falkland, Efterretningstjenesten, FALANKS,
Hovedkvarteret

**DATO:** %02i %s %i

**EMNE:** Forslag: De fremmedes oprindelse

God morgen, Øverstbefalende

Selvom vi stadig kæmper med at komme i omdrejninger, må en af vores
første opgaver være at finde ud af hvor de fremmede kommer fra. Det
eneste som vi ved er, at de kommer ind i atmosfæren fra rummet, gør hvad
de end kom for, og farer ud i omløb igen inden de forsvinder fra vores
skærme. Vi er nødt til at finde ud af hvad der sker før og efter disse
punkter. Hvor kommer de fra, hvordan kommer de hertil og hvor tager de
hen efter.

Vi har ikke fundet nogen beviser på rumskibe i omløb om jorden eller
basefaciliter i solsystemet, men det betyder ikke at de ikke er der.
Regionen med astroidebælter og de ydre planter - rummet mellem Mars og
Neptun - har været dårligt overvåget fra et militært synspunkt og givet
de sløringsevner som de angribende ufoer har demonstreret, kan en
fremmed flåde være blevet fejlidentificeret eller simpelthen ikke blive
registeret på civilt udstyr. Der har ikke været nogen sammenhængende
indsats overhovedet for at skanne overfladen af de forskellige
rumobjekter der indeholder mulighed for anlæggelse af baser i vores
solsystem.

Derfor foreslår jeg et forskningsprogram med det formål at gennemsøge
solsystemet med sonder og kraftige optiske- og radioteleskoper for at
opdage rumvæsenaktivitet ethvert sted i det nære rumområde. Vores
forskere vil også kigge på de oplysninger vi har om tidligere angreb for
at se, om vi kan finde en fællesnævner mellem rumvæsenernes bevægelser
til og fra omløb om jorden. Selvom at der er en flåde gemt bag Mars
eller en af de ydre planeter, må de i sidste ende afslører dem selv
,hvis de bliver ved med at sende ufoer ned til jordoverfladen. Hvis vi
har nok øjne på problemet, kan selv disse rumvæsener ikke gemme sig ret
længe.

Øverstbefalende, dette projekt vil kræve væsentlige midler og
laboratorietid, så det kræver din godkendelse før arbejdet kan
påbegynde.

Med venlig hilsen

Oberst Falkland

## Resultat

**TIL:** Øverstbefalende, FALANKS, Hovedkvarteret

**FRA:** Oberst Ingrid Falkland, Efterretningstjenesten, FALANKS,
Hovedkvarteret

**DATO:** %02i %s %i

**EMNE:** Resultat: De fremmedes oprindelse

God morgen, Øverstbefalende

Jeg har fået resultaterne af projektet »de fremmedes oprindelse«, og jeg
tror, at du vil finde dem opmuntrende. Her er en sammenfatning af
oplysningerne.

Projektet har overordnet været en stor succes i integration og
samarbejde. I adskillige korte perioder over de seneste få dage, har vi
haft direkte kontrol over hvert eneste civile og militære
opdagelsesudstyr i solsystemet, inklusiv adskillige installationer i
asteroidebæltet, så hemmelige at vi er blevet pålagt tavshedspligt af
FN. Vores fjerne rumsondere har skannet hver en tomme af bygningsegnet
overflade for at finde nogen tegn på en rumvæsenbase. Med disse
ressourcer til vores rådighed, har vi opnået en vedvarende
opdagelsesdækning på cirka 90 % af solsystemet henover de sidste 2 uger.
De resterende 10 % har været udækket i højest 40 minutter ad gangen.

Uheldigvis - afhængig af din opfattelse af ordet »uheldigvis« - kunne vi
ikke finde nogen tegn på en rumvæsenflåde i vores solsystem. Vi har
været så grundige at disse resultater er alt andet end entydige. Der er
ingen måde at være 100 % sikker på vores konklusioner, men jeg
fremsætter følgende udtalelse med store sikkerhed:

Vi mener ikke at der er rumvæsenfartøjer eller -baser i vores solsystem
på indeværende tidspunkt.

Dette svarer på et af vores spørgsmål, men bringer os ikke nærmere til
at forstå hvor rumvæsenerne kommer fra eller hvordan de kommer her.
Faktisk er spørgsmålet om hvordan de kommer her blevet en større gåde
end før. Hvis rumvæsenerne ikke har base i vores solsystem, hvordan kan
de så sende ufoer til jorden?

Jeg har talt længe med kommandør Navarre og hans folk om dette emne, for
at finde svar, og de fleste af vores teorier virker stadig som
vanvittige spekulationer endda efter vores egen opfattelse. Imidlertid
gav skæbnen os det bevis vi havde behov for.

Vi havde begrænset held med hvordan og hvor indtil vi fik fingre i
sidste uges videooptagelser fra MIMIR-rumteleskopet. Da vi så
optagelserne indså vi at MIMIR tilfældigvis havde optaget en ankommende
ufo på film. Vi har fulde optagelser af det synlige og infrarøde
spektrum af en ukendt klasse af ufo der »poppede« ind i eksistens cirka
10.000 km fra jorden, hvor den tændte sine motorer og satte kurs mod
planeten. Det er muligt, at de fremmede har en slags sløringsteknologi,
som har forhindret os i at opdage ufoen udenfor den grænse, men vi
tvivler stærkt på dette; dens tilsynekomst var meget pludselig,
kombineret med at udbrud af gammastråling og en midlertidig tyngdekraft
anormalitet. Der var ikke det mindste tegn på ufoens eksistens forud for
dens tilsynekomst 10.000 km fra jorden.

Den mest sandsynlige konklusion er også den mest skræmmende;
rumvæsenerne behøver ikke at befinde sig i vores solsystem, fordi de er
i stand til at rejse hurtigere end lyset. Åbenbart tillader denne
HEL-motor (Hurtigere-End-Lys) dem at »springe« ind i solsystemet fra en
distance langt udover vores skannings rækkevidde. Vi ved ikke hvordan
dette er muligt, da det klart strider mod et eller flere koncepter af
generel relativitet (for eksempel årsag-virkning og/eller speciel
relativitet), hvilket er den mest præcise fysikmodel vi har.
Rumvæsenerne ved klart noget, vi ikke ved.

Vores næste prioritet må være at fange en ufo med HEL-motor, så vi kan
studerer og tilpasse den motor til vores egne rumfartøjer. Dette vil
åbenlyst ikke være nogen nem opgave, men udviklingen af evnen til at slå
tilbage er livsvigtig - i tilfælde af at vi er nødt til at slutte krigen
på den hårde måde.

Naturligvis er den endelige beslutning afhængig af hvordan vi balancerer
vores forsvars korttidsbehov og gengældelse på længere sigt.

Med venlig hilsen

Oberst Falkland

# Research Tree Data

**(This information for reference only; do not translate or include
in-game.)**

*`Prerequisites:`*
` None`

*`Opens:`*
` The Alien Strategy`
` Higher chance to detect UFOs on radar`

[Category:General](Category:General "wikilink")
[Category:Research](Category:Research "wikilink")