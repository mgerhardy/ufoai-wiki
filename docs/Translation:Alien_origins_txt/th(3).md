# เนื้อหาจานบินอภิธาน

## นำเสนอโครงการ

**ถึง:** ผู้บัญชาการฐาน, PHALANX, หน่วยปฏิบัติการแอตแลนติค

**จาก:** พล.ท. อินกริด ฟอล์คแลนด์, แผนกข่าวกรอง, PHALANX, หน่วยปฏิบัติการแอตแลนติค

**วันที่:** %02i %s %i

**หัีวข้อ:** นำเสนอโครงการ: ต้นกำเนิดมนุษย์ต่างดาว

อรุณสวัสดิ์, ท่่านผู้การ

แม้ว่าเรายังไม่สามารถทำงานได้อย่างราบรื่น หนึ่งในงานสำคัญอันดับต้น ๆ
ของเราคือการค้นหาว่ามนุษย์ต่างดาวพวกนี้มาจากไหน
สิ่งเดียวที่เรารู้ตอนนี้คือพวกมันผ่านชั้นบรรยากาศมาจากอวกาศ ทำในสิ่งที่พวกมันตั้งใจมาทำ
แล้วก็เผ่นไปนอกวงโคจรก่อนที่หน้าจะแสดงว่ามันหายไปแล้ว
เราต้องหาว่าเกิดอะไรขึ้นก่อนหรือหลังเหตุการณ์เหล่านี้ พวกนี้มาจากไหน มาได้อย่างไร
และไปไหน?

เราไม่พบหลักฐานว่ามียานที่อยู่ในวงโคจรของโลก หรือฐานทัพใดๆ ในระบบสุริยะจักรวาล
แต่ไม่ได้หมายความว่าพวกมันไม่ได้อยู่ที่นี่ แนวเขตอุกาบาตและดาวเคราะห์รอบนอก --
อวกาศระหว่างดาวอังคารถึงดาวพฤหัส -- นั้นได้รับการตรวจการทางการทหารไ่ม่ดีนัก
และหากคำนึงถึงความสามารถด้านการซ่อนตัวที่จานบินที่เข้ามาโจมตีได้แสดงแล้ว
อุปกรณ์ของพลเรือนอาจไม่สามารถตรวจพบหรือจำแนกจานบินเหล่านี้ผิดไป
เราไม่มีความพยายามในการตรวจสอบพื้นผิวของสิ่งที่อาจเป็นฐานทัพในระบบสุริยะของเราอย่างเต็มที่

ดังนั้น,
ผมขอเสนอโครงการวิจัยที่เน้นการตรวจระบบสุริยะัจักรวาลด้วยเครื่องสำรวจและกล้องโทรทัศน์แบบเลนส์และแบบคลื่นวิทยุ
เพื่อค้นหาพวกมนุษย์ต่างดาวในทุกที่ภายในอวกาศของเรา
นักวิทยาศาสตร์ของเราจะตรวจข้อมูลในอดีตเพื่อทำความเข้าใจเกี่ยวกับรูปแบบการเคลื่อนที่เข้าและออกจากวงโคจรของโลก
แม้กระทั้งมียานซ่อนอยู่หลังดาวอังคารหรือดาวรอบนอก
พวกมันจะต้องเปิดเผยตัวเองหากมันยังคงส่งจานบินลงมายังพื้นผิวโลก หากเราพยายามจับตามอง,
แม้แต่พวกต่างดาวก็ไม่สามารถซ่อนตัวได้ีอีกนาน

โครงการนี้ต้องใช้เวลาและเงินทุนจำนวนมาก, ท่านผู้บัญชาการ,
ดังนั้นจึงจำเป็นต้องได้รับการอนุมัติจากท่านก่อนจะเริ่มทำงาน

ด้วยความนับถือ,

พล.ท. ฟอล์คแลนด์

## ผลลัพธ์

**ถึง:** ผู้บัญชาการฐาน, PHALANX, หน่วยปฏิบัติการแอตแลนติค

**จาก:** พล.ท. อินกริด ฟอล์คแลนด์, แผนกข่าวกรอง, PHALANX, หน่วยปฏิบัติการแอตแลนติค

**วันที่:** %02i %s %i

**หัีวข้อ:** ใหม่: ต้นกำเนิดมนุษย์ต่างดาว

อรุณสวัสดิ์ครับท่าน

ผมไ้ด้รับผลการดำเนินงานโครงการหาต้นกำเนิดมนุษย์ต่างดาวแล้ว และผมคิดว่าท่านจะพอใจกับผลนี้
ผมขอสรุปข้อมูลดังนี้

โครงการโดยรวมถือได้ว่าประสบความสำเร็จในการร่วมมือ ในช่วงสั้นๆ
หลายครั้งระหว่างสองสามวันที่ผ่านมา
เราสามารถควบคุมอุปกรณ์ตรวจสอบของพลเรือนและการทหารทุกอันในระบบสุริยะนี้โดยตรง
รวมถึงระบบในแนวอุกาบาตที่เป็นความลับ ขนาดที่สหประชาชาิติไม่อนุญาตให้เราพูดเรื่องนี้กับคนอื่น
การตรวจสอบในอวกาศของเราได้ตรวจสอบพื้นที่ที่สามารถสร้างฐานได้ทุกตารางนิ้ว
เพื่อค้นหาสัญญาณของฐานทัพมนุษย์ต่างดาว ด้วยทรัพยากรที่เรามี
เราสามารถตรวจสอบอย่างต่อเนื่องครอบคลุมถึง 90%
ของพื้นที่ในสุริยะจักรวาลในช่วงสองสัปดาห์ที่ผ่านมา ส่วนที่เหลือ 10%
นั้นไม่ได้ถูกครอบคลุมไม่เกินสี่สิบนาทีในแต่ละครั้ง

โชคไม่ดีนัก -- ขึ้นกับท่านจะตีความว่า 'โชคไม่ดี' อย่างไร --
เรายังไม่สามารถพบหลักฐานของกองทัพยานอวกาศต่างดาวที่ซ่อนอยู่ในระบบสุริยะจักรวาลนี้
เราตรวจสอบอย่างละเอียดจนได้ว่าคำตอบนี้ ไม่มีทางที่เราจะมั่นใจได้เต็มร้อยว่าข้อสรุปนี้ถูกต้อง
แต่ผมขอกล่าวด้วยความมั่นใจอย่างยิ่งว่า:

เราไม่เชื่อว่ามียานหรือฐานทัพของมนุษย์ต่างดาวในระบบสุริยะจักรวาลของเราในขณะนี้

สิ่งนี้ตอบคำถามหลายอย่าง
แต่ก็ไม่ทำให้เราเข้าใจได้ว่ามนุษย์ต่างดาวเหล่านี้มาจากไหนและมาได้อย่างไร
ที่จริงแล้วคำถามที่ว่าพวกเหล่านี้มาได้อย่างไรยิ่งตอบได้ยากขึ้นไปอีก
หากพวกต่างดาวไม่ได้ตั้งฐานในระบบสุริยะจักรวาลของเราแล้ว
พวกมันส่งจานบินมายังโลกได้อย่างไร?

ผมได้คุยกับ ผบ. นาวาเร และทีมของเขาเกี่ยวกับประเด็นนี้ พยายามจะหาคำตอบ
และแม้แต่เราเองยังคิดว่าทฤษฎีเกือบทั้งหมดของเราก็ยังเหมือนเป็นแค่การเดาส่งเดช
แต่อย่างไรก็ตามโชคชะตาได้มอบหลักฐานที่เราต้องการให้

เราถือได้ว่าไม่มีโชคในปัญหาด้าน 'อย่างไร' และ
'ที่ไหน'จนกระทั่งเราได้วิดีโอจากกล้องโทรทัศน์ MIMIR จากการดูคลิป เราจึงได้รู้ว่า MIMIR
สามารถจับภาพการมาถึงของจานบินได้โดยบังเอิญ
เรามีภาพบันทึกและภาพอินฟาเรดของจานบินขนาดใหญ่ที่ไม่คุ้นเคย 'โผล่' มาประมาณ 10,000
กม.จากโลก และเริ่มเดินเครื่องยนต์มุ่งหน้ามายังโลก

เป็นไปได้ว่ามนุษย์ต่างดาวอาจมีวิทยการ 'การคลุมตัว'
ที่ทำให้เราไม่สามารถมองเห็นจานบินผ่านระยะดังกล่าวได้ แต่เราไม่คิดว่าจะเป็นเช่นนั้น
การปรากฏตัวนั้นเป็นไปในทัีนทีทันใด และยังมีอัตราการเพิ่มของรังสีแกมม่า
และความไม่เสถียรของแรงโน้มถ่วงชั่วคราว
ไม่มีหลักฐานแม้แต่น้อยนิดว่ามีจานบินก่อนที่มันจะปรากฏตัวในระยะ 10,000 กม.จากโลก

ข้อสรุปที่เป็นไปได้นั้นน่ากลัว: มนุษย์ต่างดาวไม่จำเป็นต้องอยู่ในระบบสุริยะจักรวาลของเรา
เพราะพวกนั้นมีความสามารถในการเดินทางเหนือความเร็วแสง
ระบบขับเคลื่อน**เร็วเหนือแสง**(FTL:Faster-Than-Light) ทำให้พวกนั้นสามารถ
'กระโดดข้าม' จากระยะทางไกลกว่าที่เราจะตรวจสอบได้ มาถึงระบบสุริยะจักรวาลของเรา
เราไม่ทราบว่าพวกนั้นทำได้อย่างไร, เพราะมันฝืนทฤษฎีสัมพันธภาพ (ได้แก่ ทฤษฎีสัมพันธภาพทั่วไป
และสัมพันธภาพเฉพาะ) ซึ่งเป็นแบบจำลองด้านฟิสิกส์ที่แม่นยำที่สุดเท่าที่เรามี
พวกต่างดาวรู้ในสิ่งที่เราไม่รู้

เรื่องเร่งด่วนต่อไปคือการจับกุมจานบินที่มีเครื่องมือเร็วเหนือแสงเพื่อที่เราจะศึกษาและดัดแปลงเครื่องมือนี้ให้เหมาะกับยานของเรา
แน่นอนว่าเป็นงานที่ไม่ง่าย แต่การพัฒนาความสามารถในการจู่โจมกลับนั้นเป็นสิ่งสำคัญยิ่งยวด --
เผื่อในกรณีที่เราต้องหยุดยั้งการรุกรานด้วยไม้แข็ง

แน่นอนว่า การตัดสินใจในการหาสมดุลระหว่างความจำเป็นในการป้องกันระยะสั้น
กับการตอบโต้ระยะยาวขึ้นกับท่าน, ผู้บัญชาการ

ด้วยความนับถือ,

พล.ท. ฟอล์คแลนด์

# Research Tree Data

**(This information for reference only; do not translate or include
in-game.)**

*`Prerequisites:`*
` None`

*`Opens:`*
` `[`The Alien Strategy`](Research/The_Alien_Strategy "wikilink")
` Higher chance to detect UFOs on radar`

[Category:General](Category:General "wikilink")
[Category:Research](Category:Research "wikilink")