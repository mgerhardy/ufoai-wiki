# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** płk Ingrid Falkland, Wydział Wywiadu i Kontrwywiadu, PHALANX,
Dowództwo Operacji Atlantyckich

**DATA:** %02i %s %i

**TEMAT:** Propozycja: Pochodzenie Obcych

Witam, Dowódco.

Zacznę może od tego, że doskonale zdaję sobie sprawę, iż PHALANX wciąż
znajduje się w fazie organizacji i osiągania pełnej operatywności, co
angażuje Pana prawdopodobnie niemal bez reszty. Z drugiej jednak strony,
raporty naszych analityków zwracają uwagę, że osiągnęliśmy minimalny
poziom organizacji i najwyższy czas poświęcić część naszej uwagi
znalezieniu odpowiedzi na jedno z podstawowych pytań związanych z
inwazją Obcych na Ziemię, czyli wyjaśnieniu, skąd przybywają nasi
wrogowie.

Jak dotąd wiemy jedynie, że statki Obcych pojawiają się znienacka w
naszej atmosferze, wykonują swoje misje i odlatują, Bóg jeden raczy
wiedzieć gdzie. Żadne z obserwacji nie potwierdzają, by flota Obcych
znajdowała się w Układzie Słonecznym, ale też monitoring naszego Układu
Słonecznego był prowadzony dotąd raczej w sposób przypadkowy i
fragmentaryczny. Kto wie, co może znajdować się w pasie planetoid czy w
rejonie planet zewnętrznych - żaden z ziemskich instrumentów nie
interesował się dotychczas zbyt intensywnie tymi rejonami.

Najwyższy czas to zmienić – i właśnie w związku z powyższym przesyłam na
Pana ręce propozycję projektu badawczego mającego na celu
zintensyfikowanie i ukierunkowanie obserwacji naszego Układu
Słonecznego, co w założeniu prowadzić ma do wyjaśnienia, skąd przylatują
UFO nawiedzające Ziemię. Jesteśmy przekonani, że przy skoordynowanym
wykorzystaniu większości ziemskich instrumentów optycznych i
radioteleskopów wcześniej lub później będziemy w stanie wyśledzić, skąd
przybywają Obcy. Przeanalizujemy także wszystkie dane zebrane w czasie
ostatnich ataków UFO.

Prace ruszą, jak tylko otrzymamy Pańską autoryzację.

--płk Falkland

## Wynik

**DO:** Dowódca Bazy, Dowództwo Operacji Atlantyckich

**OD:** płk Ingrid Falkland, Wydział Wywiadu i Kontrwywiadu, PHALANX,
Dowództwo Operacji Atlantyckich

**DATA:** %02i %s %i

**TEMAT:** Re: Pochodzenie Obcych

Witam ponownie, Dowódco.

Przesyłam podsumowanie wyników operacji mającej na celu wyjaśnienie,
skąd przybywają Obcy atakujący Ziemię.

Na wstępie chciałbym podkreślić, że przygotowanie i realizacja projektu
przeszukania Układu Słonecznego przebiegało nadspodziewanie
bezproblemowo, a wszystkie zaangażowane jednostki współpracowały
wzorowo. Udostępniono nam nawet ściśle tajne wojskowe sondy badawcze,
radioteleskopy i instalacje pozaziemskie skonstruowane przez wszystkie
bloki państwowe świata. Dzięki tej doprawdy budującej chęci współpracy
przez ostatnie dwa tygodnie byliśmy w stanie dokładnie obserwować 90%
Układu Słonecznego w sposób ciągły. Pozostałe 10% pozostawało
niedozorowane nie dłużej niż 40 minut jednorazowo.

Niestety – aczkolwiek zależy, jak chcemy rozumieć słowo "niestety" – nie
znaleźliśmy najmniejszych przesłanek, by flota Obcych ukrywała się w
naszym układzie słonecznym. Nie mogę, rzecz jasna, dać na to pełnych
gwarancji, ale powyższe twierdzenie oparte jest na bardzo poważnych
przesłankach.

Oczywiście powyższe nie przybliżyło nas zanadto do odpowiedzi na pytanie
podstawowe – skąd, w takim razie, przybywają Obcy? Debatując nad tym
zagadnieniem z majorem Navarre i sztabem naszych analityków, zarwaliśmy
kilka nocy, nie dochodząc do żadnych sensowniejszych konkluzji.
Prawdopodobna (choć może powinienem napisać: nieprawdopodobna) odpowiedź
przyszła do nas podczas kolejnej rundy przeglądania materiałów
zarejestrowanych blisko Ziemi w okresie tuż poprzedzającym pojawienie
się UFO w atmosferze naszej planety.

Okazało się, że jeden z naszych teleskopów (właściwie spektografów)
operujących w widmie bliskiej podczerwieni nagrał sekwencję wydarzeń
związanych z pojawieniem się UFO w bezpośredniej bliskości Ziemi. Jak
dziwnie to zabrzmi, zarejestrował on około 10 tysięcy km od Ziemi ni
mniej, ni więcej tylko pojawienie się UFO... znikąd. Dokładna analiza
danych z wszystkich innych instrumentów skierowanych na ten kawałek
nieba nie pozostawia wątpliwości, że czymkolwiek jest to "znikąd",
pojawieniu się UFO towarzyszył także krótkotrwały błysk promieniowania
gamma i anomalia grawitacyjna.

Nie jest do końca wykluczone, że statki Obcych korzystają z niesłychanie
zaawansowanego systemu maskowania, ale jest to po prostu mało
prawdopodobne. Nasuwająca się automatycznie odpowiedź, że Obcy dysponują
napędem ponadświetlnym, wydaje się, w świetle obserwowanych faktów (i
naszej znajomości fizyki), równie logiczna, co trudna do zaakceptowania.

Spekulacje nad tym, jak to możliwe, sugeruję jednak odłożyć do czasu,
gdy uda nam się zdobyć nieuszkodzony statek Obcych wyposażony w taką
hipotetyczną jednostkę napędową. Istnieje szansa, że pozwoli to nam na
wzbogacenie naszej wiedzy wystarczająco, by zacząć zastanawiać się nad
tym, jak zorganizować re-wizytę w świecie, z którego przybywają nasi
nieproszeni goście.

Z poważaniem,

--płk Falkland

# Research Tree Data

**(This information for reference only; do not translate or include
in-game.)**

*`Prerequisites:`*
` None`

*`Opens:`*
` The Alien Strategy`
` Higher chance to detect UFOs on radar`

[Category:General](Category:General "wikilink")
[Category:Research](Category:Research "wikilink")