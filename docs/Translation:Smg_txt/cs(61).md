## Technická specifikace: Samopal CRC-8

**STUPEŇ UTAJENÍ ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Podle našich zkušeností v Bombaji a ostatních napadených městech
soudíme, že cizáci zřejmě soustřeďují své úsilí na populační centra,
obzvláště na hustě zastavěné plochy. Většina střetnutí probíhala z
bezprostřední blízkosti "na dosah nože". Pro účely programu Excalibur
jsme proto zvolili několik vysoce výkonných zbraní určených k boji
zblízka.

Navržen a vyroben v Číně, samopal Ohm 55 je jedna z nejstrašlivějších
zbraní, která vzešla z druhé studené války. První prototyp vznikl roku
2035 vědci pracujícími pro vládu komunistické Číny. Sériové exempláře se
pouze ojediněle dostaly do výzbroje vládních jednotek do konce války,
ale rebelové a vojska Společenství se rychle naučili respektovat jeho
ostrost.

Jeho rychlost střelby v automatickém režimu překračuje 1200 ran za
minutu. Může zhltnout obsah padesátiranného zásobníku během tří sekund.
Ke střelbě jsou použity vylepšené belgické protipancéřové náboje ráže
5,7mm -- ocelové střely s hliníkovým jádrem -- které jsou schopny
roztrhnout kevlar jako papír a hrubě provrtat kůži a kosti. Dokonce ani
moderní balistické vlákno nedokáže zastavit tuto střelu ze vzdálenosti
bližší než 12 metrů. Ohm 55 si podrobil pole samopalů v minulých
padesáti letech a bude v tom pokračovat nejméně ještě další desetiletí.

Ohm je vysoce ovladatelný s krátkou hlavní a uhlazenými tvary, ale může
trpět nadměrným zdvihem ústí hlavně při palbě v automatickém režimu.
Automatická palba také inklinuje k vyprázdnění zásobníku ještě před tím,
než si voják uvědomí, že drží stisknutou spoušť. Nicméně, po zhruba
padesátileté službě v zemích celého světa, toto jsou jeho jediné známé
konstrukční nedostatky.

Pro použití jednotkou PHALANX tento samopal dostal označení CRC-8.

### Taktická doporučení

CRC-8 je plánován pro boje v městské zástavbě. Představí se velmi dobře
v této úloze, ale neočekávejte přesné zásahy při střelbě na střední
vzdálenost. Může také sloužit jako vysocevýkonná poboční zbraň, ale při
tomto způsobu použití může být příliš neskladná pro většinu vojáků.

Zatímco CRC-8 trpí přílišným zdvihem ústí hlavně při plně automatické
střelbě a rozhozením mířidel i u pokročilých uživatelů, je mnohem více
poslušný při střelbě standardní dávkou. Plně automatická palba by jen
zřídka měla být používána mimo stavy paniky.

### Dodatky

Přestože má dobrou průbojnost proti organickým, je velmi uboze účinný
vůči robotickým cílům.

------------------------------------------------------------------------

### Typ zranění

- [normální](Damage/normal "wikilink")

### Odbornost

- [zblízka](Skills/close "wikilink")

## Odkazy

- [Zásobník samopalu](Vybavení/Munice/Zásobník_samopalu "wikilink")

[Category:General](Category:General "wikilink")
[Category:Weapons](Category:Weapons "wikilink")