## Specifiche tecniche: Mitra CRC-8

**RISERVATO: LIVELLO GIALLO**

Corpo Contromisure Extraterrestri PHALANX

Foglio Tecnico, Salvacondotto: Delta

Archiviato: 20 Marzo 2084

da: C.te Paul Navarre, R&S: Dipartimento Ingegneria, PHALANX, Comando
Operazioni Atlantiche

------------------------------------------------------------------------

### Quadro Generale

L'attacco alieno su Mumbai ha reso la nostra situazione dolorosamente
ovvia. La loro tecnologia è ben più avanzata della nostra...PHALANX deve
superare queste disparità, e per farlo ci occorre il meglio del meglio
che la tecnologia umana ha da offrire.

Il Programma Excalibur è stato creato per trovare le più efficaci armi
sulla Terra, attraverso la rassegna dei loro standard costruttivi,
affidabilità, resoconti operativi, e le loro prestazioni quando si è
riusciti a dar battaglia gli alieni.

Dopo la nostra esperienza a Mumbai e nelle altre città colpite, abbiamo
concluso che gli alieni sembrano concentrare i loro attacchi nei centri
abitati, soprattutto nelle aree cittadine densamente popolate. La
maggior parte degli scontri si sono conclusi a distanza ravvicinata,
quasi con scontri all'arma bianca. La dotazione standard di
Equipaggiamento per lo Scontro Ravvicinato del Programma Excalibur è
formata da armi ad altissime prestazioni.

La mitraglietta Ohm 55, disegnata e costruita completamente in Cina, è
una delle armi più spaventose che abbiamo ereditato dalla Seconda Guerra
Fredda. Il suo primo prototipo è del 2035 ad opera degli scienziati che
lavoravano per il Governo Comunista Cinese. Nonostante le truppe del
Governo ottennero i pochi modelli prodotti alla fine della guerra, i
ribelli e le truppe della Confederazione impararono velocemente a
rispettare la ferocia dell'Ohm.

Nella modalità automatica la cadenza di tiro supera i 1200 colpi al
minuto. Può svuotare un caricatore da 50 colpi in 3 secondi. Utilizza
una versione perfezionata delle munizioni Belga da 5.7mm ad alta
penetrazione, con ogiva d'acciaio e un'anima di alluminio, capace di
penetrare il kevlar come se fosse carta e di vorticare brutalmente
attravero carne ed ossa. Perfino le moderne fibre balistiche non possono
fermare questo tipo di munizioni se sparate al di sotto dei 12 metri.
L'Ohm 55 ha dominato il mercato delle mitragliette negli ultimi 50 anni
e per almeno i prossimi 10.

L'Ohm è molto maneggevole, con un caricatore corto e linee essenziali,
ma soffre di un'eccessiva vibrazione quando usato in modalità automatica
a causa della quantità di metallo sparato istantaneamente. Inoltre il
caricatore ha la tendenza a svuotarsi velocemente, non lasciando il
tempo al soldato di accorgersi nemmeno di aver premuto il grilletto.
Inoltre, nonostante gli oltre 50 anni di servizio in tutto il mondo,
l'Ohm 55 sembra non aver avuto miglioramenti di sorta.

Per l'impiego in PHALANX, è stata data a questa mitraglietta la
nomenclatura CRC-8.

### Dottrina Consigliata

### Addenda

------------------------------------------------------------------------

### Tipo di danno

- [Normale](Danno/normale "wikilink")

### Abilità

- [Ravvicinato](Skills/ravvicinato "wikilink")