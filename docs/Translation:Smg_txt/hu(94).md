## Technikai specifikáció: CRC-8 géppisztoly

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

A Bombay-nél és más, megtámadott városokból gyűjtött tapasztalatok során
arra jutottunk, hogy az idegenek ténykedésüket lakott környékekre,
különösen a sűrűn lakott városi területekre koncentrálják. A harcok zöme
már késharc közelségben zajlott. Az Excalibur program számára számos
nagyteljesítményű fegyvert válogattunk be CRC (Close Range Combat), azaz
közelharci csomagunkba.

A kínai földrészen tervezett és gyártott Ohm 55 géppisztoly egyike a
második hidegháború alatt készült legfélelmetesebb fegyvereknek. Az első
prototípust 2035-ben készítették a Kommunista Kína kormányának dolgozó
tudósok. A sorozatban gyártott modellek épp csak kezdtek szivárogni a
kormányzati egységekhez, de a felkelő és nemzetközösségi csapatok hamar
megtanulták tisztelni az Ohm vadállati erejét.

Tűzgyorsasága sorozatlövésnél meghaladja az 1200 lövést percenként. Az
50 lőszeres tárat három másodperc alatt megeszi. A belga 5.7 mm-es
páncéltörő lőszer egy fejlettebb változatát használja, alumínium magvas
acéllövedéket, ami úgy hatol át a kevláron , mint a papíron és
brutálisan pörög a húson, csonton átvágva. Ezt a lövedéket még a modern
ballisztikai szövetek sem tudják 12 méternél közelebbről megállítani. Az
Ohm 55 az utóbbi 50 évben a géppisztolyok királya volt, és még az is
marad legalább egy évtizedig.

Az Ohm rövid csövével, lesimított formáival szűk helyeken is
akadálymentesen használható, de sorozatlövésnél túlságosan felhúzza a
csövét, pusztán a lövedékek össztömege miatt, ami elhagyja a fegyvert.
Automatán a tár ráadásul hamarabb kiürülhet, mint hogy a lövész
észrevenné, hogy lenyomva tartja a ravaszt. 50 év alatt, míg a világ
különböző pontjain rendszerben volt, ez maradt az Ohm egyetlen ismert
tervezési hibája.

A PHALANX számára ezt a géppisztolyt CRC-8 néven vettük jegyzékbe.

### Alkalmazási javaslat

A CRC-8 közvetlen közelről vívott városi tűzharcokra való. Ebben a
szerepben nagyon jól teljesít, de ne várja hogy bármit is eltalál
közepes lőtávolságnál. Nagyerejű oldalfegyverként is működhet, de a
legtöbb katonának túl ormótlan darab hogy így használja.

Bár a CRC-8 hosszú sorozatlövésnél túlzottan felhúzza a csövét, ezzel a
gyakorlott használóinak is rontja a célzását, sokkal engedelmesebben
viselkedik az alap, rövid sorozat üzemmódjában. Az automata üzemmódot
pánikhelyzeten kívül ritkán érdemes használni.

### Megjegyzés

Bár a fegyver átütő ereje jó szerves célpontok ellen, elég rosszul
teljesít idegen robotokkal szemben.

------------------------------------------------------------------------

### Damage Type

- [normal](Damage/normal "wikilink")

### Skill

- [close](Skills/close "wikilink")

## Links

- [SMG Magazine](Equipment/Ammunition/SMG_Magazine "wikilink")

[Category:General](Category:General "wikilink")
[Category:Weapons](Category:Weapons "wikilink")