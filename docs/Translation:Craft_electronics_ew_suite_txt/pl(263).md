# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: System ESZ Obcych

Dowódco.

Z rozbitego pojazdu UFO udało nam się pozyskać interesujące urządzenie
elektroniczne. Ze wstępnych badań wynika, że jest to system do walki
elektronicznej. Właśnie to urządzenie przyczynia się do spustoszenia
wśród naszych samolotów!

Znalezisko jest nadzwyczaj istotne. Gdyby udało się nam się odszyfrować
sposób działania tego urządzenia, nasze i Obce systemy
celowniczo-namierzające w końcu byłyby na zbliżonym poziomie
technologicznym. Oznaczałoby to również zwiększenie możliwości
przetrwania naszych statków w walce z UFO.

Hmm.. A gdybyśmy zaadaptowali ten system do naszych celów.. Wszystko
jest możliwe!

Dowódco, proszę o zatwierdzenie tego projektu tak szybko jak to możliwe.

-- mjr Navarre

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Re: System ESZ Obcych

Dowódco.

Jest dla mnie przyjemnością poinformować Pana, że udało nam się złamać
kody. Jesteśmy w posiadaniu listy głównych częstotliwości systemu walki
elektronicznej Obcych i całkiem dobrze rozumiemy działanie tego
potężnego urządzenia, na które natrafiliśmy.

Jednakże, pragnę to zaznaczyć na wstępie, nie znaleźliśmy prostej drogi
na przejście przez systemy obronne Obcych. Niezależnie od tego, co
wyniesiemy z tych badań, nie zakończy to wojny ani nie sprawi, że UFO
będą mniej niebezpieczne. Wynika to z najważniejszej funkcji systemu
ESZ: inteligentnego dopasowywania się do sytuacji na polu bitwy. Obcy
osiągnęli tę funkcjonalność poprzez zastosowanie pokładowej
inteligencji, która adaptuje się do warunków i wydarzeń w czasie walk.

Inteligencja, o której mowa, poprzez ciągłe interakcje z systemami wroga
(naszymi) stara się utrzymać nieprzewidywalność. Metodą jej działania
jest szukanie częstotliwości (nawet tych trudnych dla niej w obróbce) do
obejścia naszych systemów zagłuszających. Wierzymy również, że system
ESZ połączony z głównym komputerem UFO dopasowuje działanie i zwiększa
efektywność innych komputerów pokładowych na podstawie aktywności
naszych systemów walki elektronicznej. Sądzimy, że wspomaganie dotyczy
głównie komputerów namierzających.

Poza inteligentnym komputerem w jego sercu, system walki elektronicznej
wroga posiada różnego rodzaju projektory zdolne wygenerować dowolną
częstotliwość ze spektrum elektromagnetycznego (wiele z nich
jednocześnie). Jest w stanie dokonać projekcji ciepła na odległość kilku
metrów od statku, powodując pojawienie się termicznych „peaków” na
czujnikach podczerwieni - co oszukuje nasze systemy naprowadzające i
odciąga rakiety od celu. Obcy system posiada również zestaw wabików,
które naśladują każdą sygnaturę naszych czujników. Ich komputer
rozmieszcza je w miejscu i czasie uznanym za stosowny.

Niestety, pomimo wielu prób, nie byliśmy w stanie zintegrować tego
systemu z wyposażeniem naszych samolotów. Proszę mi wierzyć, staraliśmy
się. Ludzkie i Obce rozwiązania za bardzo się różnią, a nie mamy
wystarczającej wiedzy, aby tę różnicę przeskoczyć.

Głównym sukcesem naszych badań jest wprowadzenie poprawek programowych
do naszego systemu walki elektronicznej i systemów namierzania. W chwili
obecnej jesteśmy w stanie, do pewnego stopnia, przewidzieć, co wrogi ESZ
zrobi, i przeciwdziałać temu. Powinniśmy w krótkim czasie zaobserwować
wzrost celności i przetrwania naszych statków przechwytujących i
desantowych. Ulepszenia przełożą się również na wzrost efektywności
zasobnika „Raven” i komputera celowniczego.

Teraz musimy tylko dowiedzieć się, jak samemu używać Obcego systemu. Dam
Panu znać, kiedy tylko coś ustalimy.

-- mjr Paul Navarre