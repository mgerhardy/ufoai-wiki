## Specyfikacja techniczna: Granat ogłuszający

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowotworzonych sił
PHALANX będzie zmiana tych statystyk na naszą korzyść; do czego
potrzebne będzie wszystko, co dzisiejsza ziemska technologia ma do
zaoferowania.

Powołanie do życia programu "Excalibur" ma na celu zaprojektowanie i
stworzenie broni (oraz innych środków nowoczesnego wyposażenia takich
jak np. osobiste pancerze), pozwalających na nawiązanie skutecznej i
równorzędnej walki z Obcymi. Środki te projektowane są pod kątem
podniesienia efektywności żołnierzy w boju oraz zwiększenia ich szans na
przetrwanie podczas starcia.

Granat ogłuszający reprezentuje typ broni służącej przede wszystkim do
obezwładnienia i chwilowej dezorientacji przeciwnika. Jedynym efektem
detonacji jest oślepiający błysk i potężny huk (stąd rzadziej używana
nazwa - granat hukowo-błyskowy); skorupa granatu nie ulega przy tym
fragmentacji, pozwalając na jej wielokrotne użycie po uzupełnieniu
ładunku.

Każdy, kto znajdzie się w obszarze rażenia granatu, zostaje na chwilę
pozbawiony słuchu, cierpi na zaburzenia równowagi i koordynacji, oraz
(na skutek silnego błysku) utratę ostrości widzenia, trwającej nawet do
pięciu sekund. Wszystko to czyni z opisywanego granatu znakomitą broń,
pozwalającą na przejęcie inicjatywy podczas ataku na silnie bronione
pozycje przeciwnika. Dotychczasowe raporty z użycia granatów
ogłuszających podczas walk z Obcymi nie pozostawiają wątpliwości, iż
efekty wywołane detonacją dotykają ich w zbliżonym stopniu, co ludzi. Z
pewnością jednak różne rasy Obcych reprezentują różne poziomy odporności
na oszołomienie wywołane eksplozją.

Dezorientujące działanie granatu może być szczególnie przydatne podczas
walki wręcz, pozwalając na uzyskanie kluczowego dla niej efektu
zaskoczenia. Przeciwnik obdarzony znakomitym refleksem może podjąć próbę
najprostrzego przeciwdziałania efektom detonacji granatu ogłuszającego,
poprzez zasłonięcie uszu i zamknięcie oczu, na ogół jednak nie będzie
miał czasu na uświadomienie sobie, że został zaatakowany. Dane z
wspominanych powyżej raportów sugerują również, iż żołnierze Obcych nie
mają obeznania z tym typem broni i nie przechodzili treningów uczących
ich radzenia sobie z efektami jej użycia. Nawet jednak jeśli ten stan
rzeczy ulegnie zmianie, bojowa skuteczność tego typu granatów wciąż
pozostanie wysoką.

Zalety granatu ogłuszającego zdecydowanie przeważają nad jego
słabościami. Wykorzystywany w walce praktycznie podczas każdego
współczesnego konfliktu zbrojnego, niejednokrotnie dowiódł swojej
przydatności. Jak na razie, na horyzoncie nie rysuje się nic, co mogłoby
zastąpić jego rolę w wyposażeniu armii świata.

### Sugerowana Doktryna Postępowania

Ze względu na opisane powyżej właściwości granatu ogłuszającego, jego
użycie w zastępstwie innych broni o szerokim polu rażenia powinno być
rozważone wszędzie tam, gdzie występuje ryzyko poszkodowania cywili.

Jest to broń niezastąpiona podczas szturmów w terenie miejskim i każdym
innym, udostępniającym dużą liczbę osłon i kryjówek. Możliowość
dezorientacji przeciwnika i przejęcia inicjatywy powinna być właściwie
docenioną.

### Dodatki

Nie należy zapominać, że granat ogłuszający jest kompletnie nieskuteczny
w stosunku do celów mechanicznych.

------------------------------------------------------------------------

### Rodzaj uszkodzeń

- [blast](Damage/blast "wikilink")

### Zdolność

- [explosive](Skills/explosive "wikilink")

## Linki

[Category:General](Category:General "wikilink")
[Category:Weapons](Category:Weapons "wikilink")