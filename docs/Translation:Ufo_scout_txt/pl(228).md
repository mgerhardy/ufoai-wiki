# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** UFO – Zwiadowca

Dowódco, przechwyciliśmy praktycznie nieuszkodzone UFO!
Przetransportowaliśmy je do naszego hangaru, gdzie zabezpieczone
przebywa w tej chwili pod opieką naszych techników. Jesteśmy gotowi
rozłożyć je na części i dokładnie przebadać; czekamy tylko na Pańską
autoryzację.

--mjr. Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: UFO – Zwiadowca

Dowódco, zakończyliśmy badania przechwyconego UFO. Muszę powiedzieć, że
ten mały pojazd Obcych pozwolił nam na dokonanie całkiem sporych odkryć,
które powinny w niedalekiej przyszłości umożliwić nam na ulepszenie
wielu wykorzystywanych przez nas technologii, a być może nawet na
opracowanie nowych.

Temu typowi UFO przydzieliliśmy określenie „Zwiadowca” – co
prawdopodobnie dobrze oddaje jego funkcje w hierarchii floty powietrznej
Obcych.

Dziwaczny wygląd UFO na pierwszy rzut oka skłania do intuicyjnego
założenia, że nie jest to obiekt dobrze przystosowany do lotów w
atmosferze Ziemi. Intuicja czasem jednak bywa zawodna - gdy zajrzeliśmy
„pod maskę” tej maszyny i przeprowadziliśmy szereg laboratoryjnych
testów materiałów użytych w konstrukcji, nasz pogląd o jej potencjalnych
możliwościach uległ znaczącemu przewartościowaniu.

Pozwoli pan jednak, że wymienię po kolei:

\- System napędowy opisywanego UFO to, mówiąc ogólnie, silnik rakietowy
– niemający jednak swojego odpowiednika wśród ziemskich konstrukcji.
Jego działanie opiera się na bezpośredniej reakcji materii i
antymaterii, w wyniku której wydzielająca się gwałtownie energia
wykorzystana jest jako siła napędowa. Dzięki takiemu projektowi silnik
nie potrzebuje wielu używanych w naszych konstrukcjach systemów,
dbających np. o doprowadzenie właściwej mieszanki gazów (czy tlenu) jako
dodatkowych warunków jego funkcjonowania. Jedynie system chłodzenia,
wykorzystujący ciekły azot, przypomina nieco technologie stosowane przez
nas. Ilość produkowanej energii jest więcej niż wystarczająca, jeśli
chodzi o zapewnienie naprawdę imponującej siły napędowej; część energii
jest zresztą przekształcana w elektryczność dla zasilania wewnętrznych
systemów UFO.

\- Stwierdziliśmy, że badany statek UFO nie został wyposażony w żadnego
rodzaju podwozie, co właściwie uniemożliwia mu kontrolowane lądowanie na
powierzchni naszej planety.

\- Zbiornik na antymaterię jest wielkości mierzonej w dziesiątych
częściach milimetra, zaś masa jego zawartości to zaledwie ułamki grama.
Podkreślam jednak, że taka jej ilość, gdyby wyrwała się spod kontroli i
zetknęła z materią, spowodowałby eksplozję porównywalną z wybuchem
atomowym o sile około ośmiu kiloton (bomba zrzucona na Hiroszimę miała
siłę 13 kiloton trotylu). Na szczęście zbiornik antymaterii chroniony
jest przez liczne warstwy kadłuba i pancerza, a także przez system jego
odrzucenia w wypadku poważnych uszkodzeń statku, choć trzeba zauważyć,
iż nie jest to gwarancją, że do eksplozji nie dojdzie. Bezpośrednie
trafienie w zbiornik antymaterii bądź uszkodzenie mechanizmów jej
„pułapki” wciąż może doprowadzić do wybuchu. Jego energia byłaby nieco
stłumiona przez ulegające dezintegracji UFO, wciąż jednak stanowiąc
poważne zagrożenie dla naszych myśliwców przebywających w pobliżu.
Jedynym pocieszeniem, jeśli dojdzie do najgorszego, jest brak opadu
radioaktywnego, który wystąpiłby podczas eksplozji atomowej.

\- Wykrywanie UFO przy udziale promieniowania radarowego jest bardzo
trudne. Materiały, z których zbudowane są statki Obcych doskonale
pochłaniają promieniowanie elektromagnetyczne w tym zakresie fal.
Znacznie lepsze efekty powinniśmy osiągnąć wykorzystując systemy
detekcji promieniowania w paśmie podczerwieni i gamma, produkowanego w
dużych ilościach przez system napędowy UFO.

\- Wydłużony i w zasadzie wąski kształt Zwiadowcy oferuje niewielką siłę
nośną; statek zresztą porusza się na tyle szybko, że nie potrzebuje zbyt
dużych skrzydeł. Materiał, z którego wykonano poszycie, jest
zdumiewająco spójnym połączeniem metali i specyficznych polimerów,
charakteryzującym się zaskakującymi cechami. Jego struktura, odpowiednio
stymulowana, może ulegać częściowym, wcześniej zdefiniowanym
przekształceniom. Przekształcenia te regulowane są - w nie do końca dla
nas jeszcze jasny sposób - poprzez zmiany temperatury. W efekcie
poszycie UFO i kształt jego kadłuba może ulegać drobnym, acz znaczącym
zmianom – zwiększając bądź zmniejszając siłę nośną oraz wpływając na
zdolności manewrowe. Materiał, z którego wykonano UFO, jest przy tym
niezwykle twardy, ciężki i wytrzymalszy niż jakikolwiek techniczny stop
używany na Ziemi – bez wątpienia musimy poświęcić więcej czasu na
dokładniejsze badania.

\- Opisywane UFO nie jest wyposażone w żaden system uzbrojenia. Wypukłe
elementy zlokalizowane w bezpośredniej bliskości kokpitu pełnią role
różnego rodzaju sensorów. Co ciekawe jednak, nie udało się nam
zidentyfikować także żadnego systemu łączności, choć raczej trudno
uwierzyć, że Obcy się bez niego obywają.

Mimo że nie jest to statek uzbrojony, trudno raczej zaklasyfikować go
jako „statek cywilny”. Wszelkie rodzaje UFO stanowią dla nas zagrożenie
i wszystkie powinny być zwalczane.

--mjr Navarre

Statystyki UFO:

*Rozmiar:* Mały (6m x 14m x 3m)

*Prędkość przelotowa:* +/- 1,600 km/h

*Prędkość maksymalna:* +/- 3,000km/h

*Załoga:* 3 Obcych

*Uzbrojenie:* Brak