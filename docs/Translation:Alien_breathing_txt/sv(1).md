# Objekt i UFOpaedia

## Förslag

**TILL:** Baskommendör, PHALANX, Atlantic Operations Command

**FRÅN:** Doktor Connor, Forskning och utveckling: Biologi- och
smittskyddsavdelningen, PHALANX, Atlantic Operations Command

**DATUM:** %02i %s %i

**ÄMNE:** Förslag: Utomjordisk andningsapparat

Kommendör,

Under obduktionen av de utomjordiska kropparna som vi har hittat,
upptäckte mitt forskarlag och jag ett egendomligt föremål inopererat i
halsen på den främmande varelsen. Det består av två metallklot placerade
på var sin sida av ryggmärgen, direkt kopplade till luftrören med en
liten tub. Luftrören själva skyddas av någon form av ventil eller
filter. Vi tror att den här sammankopplade apparaturen kan vara någon
sorts andningsutrustning. Det kan också vara något helt annat; vi är
inte säkra på hur det fungerar än.

Jag skulle vilja få tillåtelse och finansiering att undersöka de här
föremålen närmare än vad som var möjligt under obduktionen. I det här
skedet av kriget är allt som kan öka vår kunskap om det utomjordiska
hotet användbart, och vi kan komma att upptäcka kritiska ledtrådar om
utomjordisk teknologi och biologi. Naturligtvis måste vi komma underfund
med vad varelserna andas innan vi kan härbärgera dem i vår
förvaringsenhet någon längre tid.

Kommendör Navarre och hans forskargrupp kommer att bistå med teknisk
assistans. Han har utlovat fullt stöd för det här förslaget.

Högaktligen,

Doktor Connor

## Resultat

**TILL:** Baskommendör, PHALANX, Atlantic Operations Command

**FRÅN:** Doktor Connor, Forskning och utveckling: Biologi- och
smittskyddsavdelningen, PHALANX, Atlantic Operations Command

**DATUM:** %02i %s %i

**ÄMNE:** Sv: Utomjordisk andningsapparat

Kommendör,

Jag har gjort en noggrann undersökning av föremålen vi hittade när vi
obducerade utomjordingarna som vi har hittat. Jag tror att vi nu är redo
att presentera våra slutsatser.

Utifrån vår undersökning av vävnadstillväxt och ärrbildning runt
struphuvudet drar vi slutsatsen att de här föremålen har blivit
kirurgiskt implanterade i halsen vid en mycket tidig ålder. Någon gång
under uppväxten tas den barnanpassade enheten bort och ersätts med en
version anpassad för vuxna individer.

Vi har undersökt flera olika möjligheter vad gäller enhetens funktion,
från matförbehandlare till självmordsvapen, men det mest självklara
svaret visade sig vara det riktiga. Det är en form av respirator som
tillåter utomjordingarna att överleva i vår atmosfär, och möjligtvis
även andra atmosfärer. Varje organiskt exemplar som vi har obducerat har
haft en sådan här enhet, och alla har haft samma basfunktionalitet. Det
tyder på antingen att varelserna behöver de här enheterna för att
överleva i sin hemmiljö eller att vi bara har sett individer som som är
tänkta för planteriska uppdrag. Helt säkert vore externa
andningsapparater enklare och mer ekonomiskt att använda om de här
individerna bara var tänkta att ta kortare turer i fientliga atmosfärer.

Själva enheten består av ett sofistikerat filter som är utdraget över
individens luftrör, samt två små sfäriska behållare som är placerade på
var sin sida av ryggmärgen och sammankopplade med luftrören med ett
litet metallrör. Behållarna är fyllda med en gasblandning som är
komprimerad till flytande form och fungerar i princip som en dykares
syrgastankar. Filtermekanismen är halvintelligent; den tar bort alla
ämnen som är skadliga för individen, men låter alla användbara ämnen att
passera. Behållarna återfylls genom en liten mekanisk navel som sitter i
nacken.

En undersökning av behållarnas innehåll har gett oss våra första
tillförlitliga data om utomjordingarnas atmosfär. Vi har nu flera
gasblandningar som vi tror kommer att kunna hålla varelser vid liv i
våra förvaringsutrymmen. Några av blandningarna är kväve-syre-föreningar
som är väldigt lika vår egen luft, medan andra inte innehåller syre
alls. Om alla dessa blandningar används aktivt av en eller flera
främmande raser så tycks några av våra fiender andas en atmosfär som är
nästan ren metan.

Den stora spridningen i gasblandningar är faktiskt förbryllande. Nog
vore det mer ekonomiskt att använda segregerade besättningar i stället
för att tvinga dessa raser att samexistera?

Om vi bortser från framtida frågetecken är jag mycket nöjd med vårt
nuvarande resultat. Vi kan nu förvara utomjordingar i vår
förvaringsenhet under längre perioder -- de kommer inte längre att
kvävas när deras atmosfär tar slut. Det händer vanligtvis efter 24
timmar utan påfyllning, så vi kan inte tillåta några förseningar när vi
lyckas fånga ett exemplar.

Min grupp och jag ser alla fram emot att slutligen få lägga händerna på
en levande utomjording.

Högaktligen,

Doktor Connor

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Alien Autopsy -- Taman`](Aliens/Taman "wikilink")`, OR`
` `[`Alien Autopsy -- Ortnok`](Aliens/Ortnok "wikilink")`, OR`
` `[`Alien Autopsy -- Shevaar`](Aliens/Shevaar "wikilink")

*`Opens:`*
` `[`Stun Rod`](Equipment/Secondary_Weapons/Stun_Rod "wikilink")
` Allows live aliens to be held in Containment`

[Category:General](Category:General "wikilink")
[Category:Research](Category:Research "wikilink")