# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Εξωγήινος Αναπνευστήρας

Κύριε Διοικητά,

Κατά τη νεκροψία των εξωγήινων σορών που έχουμε συλλέξει, η ομάδα μου
και εγώ εντοπίσαμε έναν παράξενο μηχανισμό εμφυτευμένο στο λαιμό ενός
εξωγήινου. Αποτελείται από δύο μεταλλικά σφαιρίδια, τα οποία βρίσκονται
παραπλέυρως του νωτιαίου μυελού και συνδέονται με την αναπνευστική οδό
μέσω ενός μικρού σωλήνα. Παράλληλα, η αναπνευστική οδός προστατεύεται
από καποιου είδους βαλβίδα ή φίλτρο. Πιστεύουμε πως ο συνδυασμός αυτών
των εξαρτημάτων μπορεί να αποτελεί κάποιου είδους αναπνευστήρα. Μπορεί
να είναι και κάτι τελείως διαφορετικό, καθώς δεν είμαστε ακόμα σίγουροι
πως λειτουργεί.

Θα ήθελα να ζητήσω την άδειά σας καθώς και την κατάλληλη επιδότηση
προκειμένου να εξετάσουμε τα αντικείμενα αυτά με μεγαλύτερη λεπτομέρεια
απ'ότι μας επιτρέπει μια νεκροψία. Στο συγκεκριμένο σημείο του πολέμου
που βρισκόμαστε, οτιδήποτε εμπλουτίζει τις γνώσεις μας για την εξωγήινη
απειλή είναι χρήσιμο και πιθανόν να βοηθήσει στην αποκάλυψη κρίσημων
στοιχείων σχετικά με την τεχνολογία και τη βιολογία των εξωγήινων.
Πρέπει οπωσδήποτε να ανακαλύψουμε τι αναπνέουν ο εξωγήινοι πρωτού
μπορέσουμε να τους διατηρούμε στον θάλαμο Περιορισμού για οποιοδήποτε
χρονικό διάστημα.

Ο διευθυντής Navarre και η ομάδα του θα συνεργαστούν μαζί, καλύπτωντας
την τεχνική πλευρά του θέματος. Ο ίδιος υποστηρίζει πλήρως τη
συγκεκριμένη πρόταση.

Με σεβασμό,

Δρ. Connor

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Εξωγήινος Αναπνευστήρας

Κύριε Διοικητά,

Ύστερα από λεπτομερή εξέταση των συσκευών που εντοπίσαμε στις νεκροψίες
των εξωγήινων σορών, πιστεύω ότι είμαστε έτοιμοι να παρουσιάσουμε τα
συμπεράσματά μας.

Ερευνώντας την ανάπτυξη αλλά και τα σημάδια των ιστών γύρω από τους
λάρυγγες των εξωγήινων διαπιστώσαμε ότι οι συγκεκριμένες συσκευές
εμφυτεύονται χειρουργικά στο λαιμό ενός εξωγήινου από πολύ μικρή ηλικία.
Αργότερα, σε κάποια στιγμή της "εφηβείας" του οργανισμού, αφαιρείται η
"παιδική" συσκευή και εμφυτευεται μια μεγαλύτερη, "ενήλικη" εκδοχή.

Εξετάσαμε διάφορες πιθανότητες για τη λειτουργία της συσκευής, από
προεπεξεργαστής τροφίμων μέχρι συσκευή αυτοκτονίας, όμως τελικά η
προφανής απάντηση αποδείχτηκε να είναι η σωστή. ΑΠοτελεί ενός είδους
αναπνευστήρα, επιτρέπωντας στους εξωγήινους να επιβιώνουν στην
ατμόσφαιρά μας και, κατά πάσα πιθανότητα, σε άλλες ατμόσφαιρες. Κάθε
δείγμα εξωγήινου οργανισμού που εξετάσαμε περιείχε μια από αυτές της
συσκευές, όλες με την ίδια βασική λειτουργικότητα, γεγονός που
υποδεικνύει είτε ότι η συνεχής λειτουργία τους είναι αναγκαία στον
μητρικό τους πλανήτη ή ότι τα δείγματα που συναντήσαμε μέχρι τώρα
χρησιμοποιούνται σε συχνές πλανητικές επιχειρήσεις. Οπωσδήποτε, ένας
εξωτερικός μηχανισμός αναπνοής θα ήταν πιο οικονομικός και ευκολότερος
στη χρήση εάν οι εξωγήινοι εκτίθονταν για μικρά και αραιά χρονικά
διαστήματα σε εχθρική ατμόσφαιρα.

Η συσκευή αποτελείται από ένα εξελιγμένο φίλτρο, το οποίο φράσσει πλήρως
την αναπνευστική οδό του υποκειμένου, και δύο μικρές σφαιρικές δεξαμενές
τοποθετημένες αμφίπλευρα του νωτιαίου μυελού, οι οποίες συνδέονται με
την αναπνευστική οδό μέσω ενός μικρού σωλήνα. Οι δεξαμενές αυτές
γεμίζονται με ένα αέριο μείγμα συμπιεσμένο σε υγρή κατάσταση,
λειτουργώντας όπως οι φιάλες οξυγόνου ενός δύτη. Ο μηχανισμός του
φίλτρου είναι αρκετά εξελιγμένος: αφαιρεί όλα τα βλαβερά για το
υποκείμενο στοιχεία ενώ επιτρέπει τη διέλευση των ωφέλιμων. Το γέμισμα
των δεξαμενών γίνεται μέσω μιας μικρής μηχανικής υποδοχής που
τοποθετημένης στο πίσω μέρος του λαιμού των εξωγήινων.

Η ανάλυση του περιεχομένου των δεξαμενών μας έδωσε τα πρώτα ακριβή
δεδομένα για την εξωγήινη ατμόσφαιρα. Πλέον, έχουμε ένα αρχείο από
αρκετά αέρια μείγματα τα οποία πιστεύουμε ότι θα υποστηρίζουν ποικίλα
είδη εξωγήινων στον θαλάμο Περιορισμού. Ορισμένα μείγματα αποτελούνται
κυρίως από άζωτο και οξυγόνο, όπως είναι η ατμόσφαιρα μας, ενώ άλλα δεν
περιέχουν καθόλου οξυγόνο. Εάν όλα αυτά τα μείγματα χρησιμοποιούνται από
ένα ή περισσότερα εξωγήινα είδη, τότε κάποιοι από τους εχθρούς μας
φαίνεται ότι αναπνέουν σχεδόν καθαρό μεθάνιο.

Η μεγάλη διαφοροποίηση στα αέρια μείγματα μας έχει προβληματίσει. Δεν θα
ήταν πιο οικονομικό να χρησιμοποιούν ομοιόμορφα πληρώματα παρά να
αναγκάζουν διαφορετικά είδη να συνυπάρχουν στο ίδιο μέρος;

Παρά τα ερωτήματα που προέκυψαν, είμαι απόλυτα ικανοποιημένος με τα
αποτελέσματα μας. Τώρα πια μπορούμε να διατηρούμε τους εξωγήινους στον
θάλαμο περιορισμού για παρατεταμένα χρονικά διαστήματα -- δε θα
ασφυκτιούν πλέον μόλις αδειάσουν οι δεξαμενές ατμόσφαιράς τους. Αυτό
συνήθως συμβαίνει εντός 24 ωρών σε περίπτωση που δεν αναπληρωθούν οι
δεξαμενές, επομένως δεν πρέπει να υπάρχει καμία καθυστέρηση όποτε
καταφέρουμε να συλλάβουμε κάποιον εξωγήινο.

Η ομάδα μου και εγώ ανυπομονούμε για την ευκαιρία να πιάσουμε στα χέρια
μας έναν ζωντανό εξωγήινο, κύριε Διοικητά.

Με σεβασμό,

Δρ. Connor