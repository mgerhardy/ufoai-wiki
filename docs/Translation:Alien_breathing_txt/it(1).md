# Voce UFOpedia

## Proposta

**A:** Comandante in Capo, PHALANX, Comando Operazioni Atlantiche

**DA:** Dott. Connor, R&S: Divisione Biologia & Contenimento, PHALANX,
Comando Operazioni Atlantiche

**DATA:** %02i %s %i

**Ogg:** Proposta: Apparato Respiratorio degli Alieni

Comandante,

Durante l'autopsia sugli esemplari alieni recuperati, la mia squadra e
io abbiamo scoperto alcuni particolari meccanismi impiantati nelle loro
gole. Si tratta di due sfere metalliche, poste su entrambi i lati del
midollo allungato e connesse direttamente alla trachea con dei piccoli
tubi. La trachea stessa è protetta da un qualche tipo di valvola o
filtro. Crediamo che questo apparato interconnesso possa essere un
qualche tipo di equipaggiamento per respirare o un respiratore
artificiale, o addirittura qualcosa di completamente diverso; Non siamo
ancora sicuri di come funzioni.

Vorrei il suo permesso e il suo finanziamento per esaminare questi
oggetti più attentamente di quanto un'autopsia permetta di fare. A
questo punto della guerra, qualsiasi cosa che migliori il nostro
patrimonio di conoscenze riguardo la minaccia aliena è utile, e potremmo
arrivare a fare scoperte cruciali circa la tecnologia e la biologia
extraterrestre. Certamente dobbiamo scoprire cosa respirano gli alieni
prima di metterli in Contenimento.

Il C.te Navarre e la sua squadra potrebbero assisterci sul lato tecnico.
Ha già garantito il pieno appoggio al progetto.

Saluti,

Dott. Connor

## Esito

**A:** Comandante in Capo, PHALANX, Comando Operazioni Atlantiche

**DA:** Dott. Connor, R&S: Divisione Biologia & Contenimento, PHALANX,
Comando Operazioni Atlantiche

**DATA:** %02i %s %i

**Ogg:** Re: Apparato Respiratorio degli Alieni

Comandante,

Ho svolto un esame approfondito dei dispositivi rinvenuti durante le
autopsie eseguite sugli alieni. Credo che ora siamo pronti a presentare
delle conclusioni.

Dalle nostre ricerche sulla crescita dei tessuti e la cicatrizzazione
della laringe degli alieni abbiamo concluso che questi artefatti sono
stati chirurgicamente impiantati nella gola ad un'età molto prematura.
Poi, durante l'adolescenza, il primo dispositivo di dimensioni ridotte
per bambini viene rimosso e sostituito con la versione per adulti.

Abbiamo valutato diverse differenti ipotesi riguardo la funzione del
dispositivo: Dal pre-trattamento del cibo, al suicidio, ma la risposta
più ovvia si è rivelata quella giusta... E' un qualche tipo di
respiratore che permette agli alieni di sopravvivere nella nostra
atmosfera e probabilmente in altre atmosfere, infatti ogni esemplare
organico sottoposto ad autopsia aveva uno di questi dispositivi, tutti
con la stessa funzionalità di base. Ciò implica due alternative: O che è
necessario per la sopravvivenza sul pianeta natale degli alieni, oppure
stiamo vedendo solo gli esemplari che sono destinati a frequenti
operazioni planetarie. Certamente un sistema di respirazione esterno
sarebbe più semplice ed economico da utilizzare se questi esemplari
dovessero fare solo piccoli viaggi in atmosfere ostili.

Il dispositivo consiste in un sofisticato condotto che si estende
attraverso la trachea dell'alieno, e due piccoli serbatoi sferici
posizionati su entrambi i lati del midollo allungato, connessi alla
trachea tramite due tubetti metallici. I serbatoi sono pieni di una
miscela di gas compressa allo stato liquido, e funzionano come le
bombole di ossigeno dei subacquei. Il meccanismo filtrante è
semi-intelligente; Rimuove scrupolosamente tutti gli elementi dannosi
per il soggetto, ma permette agli altri di passare. I serbatoi vengono
ricaricati da una sorta di ombelico metallico posto dietro al collo
degli alieni.

Analizzare il contenuto dei serbatoi ci ha dato una prima accurata stima
dell'atmosfera aliena. Ora abbiamo identificato alcune miscele che,
crediamo, siano in grado di mantenere in vita diverse forme aliene nella
nostra unità di confinamento. Alcune miscele sono di azoto-ossigeno,
molto simili alla nostra, mentre altre non contengono affatto ossigeno.
Se tutte queste miscele fossero attivamente usate da una o più specie
aliene, significherebbe che alcuni dei nostri nemici sono in grado di
respirare un'atmosfera di metano quasi puro.

La grande varietà di miscele ci sta dando qualche grattacapo. Non
sarebbe forse più economico usare equipaggi omogenei, piuttosto che
forzare a coesistere diverse specie nello stesso posto?

Comunque sia, sono molto compiaciuto del nostro attuale risultato. Ora
possiamo conservare gli alieni in Contenimento per periodi prolungati di
tempo -- Non soffocheranno più quando i loro serbatoi finiranno le
riserve. Di solito questo succede dopo 24 ore dalla ricarica, quindi non
devono esserci ritardi quando cerchiamo di catturare degli esemplari
vivi.

La mia squadra e io non vediamo l'ora di mettere finalmente le mani su
esemplari vivi, Comandante.

Saluti,

Dott. Connor

# Research Tree Data

**(This information for reference only; Do not translate or include
in-game.)**

*Prerequisites:* [Alien Autopsy -- Taman](Aliens/Taman "wikilink"), OR
[Alien Autopsy -- Ortnok](Aliens/Ortnok "wikilink"), OR [Alien Autopsy
-- Shevaar](Aliens/Shevaar "wikilink")

*Opens:* [Stun Rod](Equipment/Secondary_Weapons/Stun_Rod "wikilink")
Allows live aliens to be held in Containment

[Category:Generale](Category:Generale "wikilink")
[Category:Ricerca](Category:Ricerca "wikilink")