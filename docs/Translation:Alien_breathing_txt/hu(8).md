# UFOpédia bejegyzés

## Kutatási terv

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Dr. Connor, PHALANX Atlanti Műveleti Parancsnokság, K&F:
Bio&Karantén részleg

**Dátum:** %02i %s %i

**Tárgy:** Kutatási terv: Idegen légzőkészülék

Parancsnok úr,

A visszahozott idegen holttestek boncolásakor egy szokatlan szerkezetet
találtam a csapatommal az egyedek torkába beültetve. Az agytörzs mindkét
oldalán található 1-1 fémgömb, amely egy csövön át közvetlenül a
légcsőhöz kapcsolódik. Magát a légcsövet valamilyen szűrő vagy szelep
védi. Úgy hisszük, hogy ez az összefüggő szerkezet egyfajta
légzőkészülék, vagy akár valami egészen más is lehet; a működéséről még
nem tudunk biztosat mondani.

Szeretném az engedélyét és anyagi támogatását kérni ezen tárgyak
alaposabb megvizsgálása érdekében, mint amit a boncolás lehetővé tenne.
A háború jelenlegi szakaszában mindennek hasznát tudjuk venni, ami több
ismeretet biztosít az idegen fenyegetésről, ennek fényében pedig igen
fontos részleteket tudhatunk meg az idegenek technológiájáról és
élettanáról. Mindenképp meg kell tudnunk hogy az idegenek mit
lélegeznek, mielőtt még a fogdáinkban elhelyezhetnénk őket.

Navarre alezr. és csapata fog minket segíteni a dolog technikai részein,
akik teljes mértékben támogatják a kutatási javaslatot.

Szívélyes üdvözlettel,

Dr. Connor

## Eredmény

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Dr. Connor, PHALANX Atlanti Műveleti Parancsnokság, K&F:
Bio&Karantén részleg

**Dátum:** %02i %s %i

**Tárgy:** Re: Idegen légzőkészülék

Parancsnok úr,

Alapos kivizsgálásnak vetettem alá az idegenek boncoláskor talált
szerkezeteket. Úgy hiszem készen állunk arra, hogy Magával is
közölhessük az eredményeket.

Az idegen gége körüli szövetnövekedés és hegesedés vizsgálatával arra a
következtetésre jutottunk, hogy ezeket a szerkezeteket igen fiatal
korban ültetik be műtét által az idegen torkába. A serdülőkor során
kiveszik a gyerek-méretű készüléket és egy felnőtt változat kerül a
helyére.

Számos lehetőséget felvetettünk a szerkezet rendeltetéséről, az étel
előemésztésétől kezdve az öngyilkossági felszerelésig, de utóbb kiderült
hogy a kézenfekvő válasz volt a helyes. Ez egy egyfajta légzőkészülék,
lehetővé téve az idegennek, hogy túléljen a légkörünkben, esetleg
egyúttal más atmoszférákban is. Minden felboncolt szerves egyed
rendelkezik egy ilyen szerkezettel, mind ugyanazzal a működési
alapelvvel; amely pedig azt sugallja, hogy vagy az idegen anyabolygón
való túléléshez van szükségük a folytonos működésükre, vagy hogy csak
olyan egyedekkel találkozunk, akiket gyakran küldenek bolygóközi
bevetésre. Egy külső légzőmaszk minden bizonnyal könnyebb és
gazdaságosabb alkalmazhatóságot biztosítana, ha ezeket az egyedeket
valóban csak röpke látogatások erejéig szánták ellenséges légkörbe.

Maga a szerkezet egy, az alany légcsövén keresztül húzódó kifinomult
szűrőből, illetve még az agytörzs mindkét oldalán található két gömb
alakú tartályból áll, amelyek egy kisebb fémcsövön kapcsolódnak a
légcsőhöz. Ezek a tartályok egy cseppfolyós állapotba sűrített
gázkeveréket tartalmaznak, amelyek úgy működnek akár egy búvár
gázpalackjai. A szűrőszerkezet egy fél-intelligens eszköz; rendkívül
alaposan távolít el minden anyagot, amely az alanyra káros hatású, de a
jótékony anyagokat átengedi. A tartályokat az idegen tarkóján található
apró mechanikai köldökön keresztül lehet feltölteni.

A tartály tartalmának vizsgálata adta a legelső pontos adatot az idegen
légkörről. Már több anyagkeveréket is lejegyeztünk, amely szerintünk
képes lesz a különböző idegen életformákat életben tartani a
fogdáinkban. Ezek közül némelyek nitrogén-oxigén keverékek, hasonlóan a
miénkhez, mások viszont egyáltalán nem is tartalmaznak oxigént. Ha
valamely idegen fajták az összes keveréket egyszerre használnák fel,
akkor úgy tűnik egyes ellenségeink egy szinte tiszta metánból álló
légkört lélegeznek be.

A nagyban különböző keverékek igazából egy kisebb feladványt adnak
elénk. Nem lenne gazdaságosabb, ha elkülönített csapatokat használnának,
ahelyett, hogy ezen fajokat egy helyen való együttélésre kényszerítenék?

Eltekintve a jövőbeli kérdésektől, egész elégedett vagyok a jelenlegi
eredményeinkkel. Mostantól hosszabb ideig is képesek vagyunk idegeneket
tárolni a fogdáinkban -- már nem fognak megfulladni mikor a gáztankjaik
kiürülnek. Ez általában 24 óra elteltével történik meg újratöltés
nélkül, ezért semmi késlekedés nem engedhető meg, amikor sikerül foglyul
ejtenünk egy egyedet.

Parancsnok úr, a csapatom és én alig várjuk, hogy egy élő idegenre
tudjunk szert tenni végre.

Szívélyes üdvözlettel,

Dr. Connor

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Alien Autopsy -- Taman`](Aliens/Taman "wikilink")`, OR`
` `[`Alien Autopsy -- Ortnok`](Aliens/Ortnok "wikilink")`, OR`
` `[`Alien Autopsy -- Shevaar`](Aliens/Shevaar "wikilink")

*`Opens:`*
` `[`Stun Rod`](Equipment/Secondary_Weapons/Stun_Rod "wikilink")
` Allows live aliens to be held in Containment`

[Category:General](Category:General "wikilink")
[Category:Research](Category:Research "wikilink")