# UFOpeedia sissekanne

## Ettepanek

**Kellele:** Baasi ülemjuhataja, PHALANX, Atlandi Operatsioonide
Juhativasutus

**Kellelt:** Dr. Connor, R&D: Bioloogia- ja Hoidlaosakond, PHALANX,
Atlandi Operatsioonide Juhativasutus

**Kuupäev:** %02i %s %i

**Pealkiri:** Ettepanek: Tulnukate hingamisaparaat

Ülemjuhataja,

Tulnukate laipade lahkamisel leidis meie grupp omapärast tulnukate
kõrisse siirdatud aparatuuri. See koosneb kahel pool piklikaju asuvast
kahest metallkuulist, mis on väikese vooliku kaudu otseühenduses
hingetoruga. Seejuures on higetoru kaitstud millegi ventiili- või
filtritaolisega. Meie arvates võib olla tegemist (võimalik, et kinnise
tsükliga) hingamisaparaadiga, kuid see võib olla ka midagi hoopis muud.

Sooviksin luba ja rahastamist uurimaks neid objekte põhjalikumalt kui
lahkamise käigus kohane on. Sõja praeguses seisus on vajalik mistahes
teadmiste hankimine tulnukate kohta, sest on võimalus saada kriitilise
tähtsusega vihjeid tulnukate tehnoloogiast või bioloogiast.

Cdr. Navarre grupp on avaldanud sellele uurimisettepanekule täit toetust
ja pakub meile tehnilist abi.

Lugupidamisega,

Dr. Connor

## Tulemus

**Kellele:** Baasi ülemjuhataja, PHALANX, Atlandi Operatsioonide
Juhativasutus

**Kellelt:** Dr. Connor, R&D: Bioloogia- ja Hoidlaosakond, PHALANX,
Atlandi Operatsioonide Juhativasutus

**Kuupäev:** %02i %s %i

**Pealkiri:** Re: Tulnukate hingamisaparaat

Ülemjuhataja,

Oleme viinud läbi tulnukate lahkamisel leitud seadmete põhjaliku uuringu
ning minu arvates on võimalik esitada selle tulemused.

Tulnukate kõris neelu läheduses olevate kudede kasvu ja armistumise
vaatluste põhjal võib teha järelduse, et need artifaktid on tulnukate
kõrri siirdatud väga varases nooruses. Täisealiseks saamisel lastele
mõeldud suurusega seade eemaldatatakse ning selle asemele siirdatakse
täiskasvanule sobiva suurusega seade.

Me oleme läbi vaadanud mitmeid versioone selle seadme otstarbe kohta,
alates toidu eeltöötlusest kuni enesetapuvahendini, kuid esialgne oletus
osutus õigeks. Tegemist on respiraatoriga, mis võimaldab tulnukatel meie
atmosfääris, ja tõenäoliselt ka teistes atmosfäärides, elus püsida. Igal
lahatud orgaanilisel isendil on olnud üks selline seade, alati samade
põhifunktsioonidega, viidates implantaadi vajalikkusele eluks tulnukate
koduplaneedil või siis sellele, et me kohtume ainult sagedasteks
planeedioperatsioonideks mõeldud isenditega. Kui need isendid oleks
mõeldud ainult episoodilisteks vaenulike atmosfääride külastusteks,
oleks kindlasti lihtsam ja ökonoomsem kasutada välist hingamisaparaati.

Seade koosned keerukast hingetoru katvast filtrist ning kahel pool
piklikaju asuvast kahest väikesest ümmargusest mahutist, mis on vooliku
kaudu ühenduses hingetoruga. Nendes mahutites on rõhu all vedelas olekus
gaasisegu, sarnaselt akvalangisti gaasiballoonidele. Filter töötab
selektiivselt, eemaldades kõik subjektile kahjulikud elemendid ning
lastes läbi kasulikke. Mahutieid täidetakse kuklas asuva ventiili kaudu.

Gaasimahutite sisu analüüs on andnud meile esimesi andmeid tulnukate
atmosfääri kohta. Meil õnnestunud koostada mitu gaasisegu, mis
eeldatavasti võimaldavad mitmeid tulnukate eluvorme inkubaatorites elus
hoida. Mõned nendest segudest sisaldavad lämmastikku ja hapnikku
sarnaselt meie atmosfäärile, kuid mõnes puudub hapnik täielikult. Kui
iga leitud segu on vajalik ühele või enamale tulnukate liigile, hingavad
mõned meie vastased peaagu puhast metaani.

Segude erinevused on meile mõistatuseks. Kas samaliigilisi meeskondi
kasutada ei oleks ökonoomsem kui sundida erinevaid liike
kooseksistentsile?

Täiendavad küsimused kõrvale jättes olen ma meie praeguste tulemustega
rahul. Meil on nüüd võimalik hoidlas tulnukaid inkubeerida pikaks ajaks
-- nad ei lämbu enam oma gaasimahutite tühjenemisel. Gaasimahutid
vajavad täitmist iga 24 tunni järel, seega ei ole elus tulnukate
vangistamise korral soovitav viivitada.

Ülemjuhataja, meie grupp ootab võimalust uurida elus tulnukat.

Lugupidamisega,

Dr. Connor