# Запис із НЛО-довідника

## Пропозиція

Командире, на полі бою було знайдено цікавий зразок зброї прибульців —
щось схоже на меч. Він надзвичайно гострий: ріже сталь наче папір та
проникає через броню наших солдатів, наче її й не було. Наші хлопці
назвали його “керр-лезо” через своєрідний звук, який чути, коли воно
розсікає перешкоди.

Ми повинні дослідити це лезо, щоб дізнатися яким чином його виготовили.
Можливо, вдасться відтворити цю технологію і створити щось подібне для
наших бійців. Тоді у них буде більше шансів вистояти у двобої з
прибульцями, ніж зараз, з нашими звичайними бойовими ножами.

Звісно, програма потребує вашого дозволу для виділення лабораторного
часу та фінансування.

--кмд. Наварре

## Результат

Аналіз керр-лез завершено, Командире. Пропоную вашій увазі підсумки
дослідження.

На перший погляд здається, що керр-лезо для прибульців слугує чимось на
зразок нашого бойового ножа. Хотілося б мені, щоб так воно й було, однак
реальність набагато жорстокіша. Правда болюча, але ми мусимо з нею
змиритися.

Лезо зроблено з карбонового сплаву та позаземного пластику. Воно на диво
легке і зовсім не містить металу. Матеріал сам по собі дуже цікавий і
вочевидь перспективний з точки зору виробництва зброї. Після всіх
випробувань клинок все одно залишився гострим, без подряпин та зазубрин.
Думаємо, нам вдасться відтворити цей матеріал для використання у
подальших дослідженнях.

Форма клинка подібна до шаблі, що використовувались у давнині. Однак,
прибульці їх використовують дещо інакше. Для людських рук воно завелике
і погано збалансоване. Втім, воно надзвичайно гостро відточене — ми
вважаємо, що товщина ріжучої кромки становить не більше однієї молекули.
Завдяки цьому лезо демонструє фантастичну ріжучу здатність.

Дослідження відеоматеріалів, відзнятих на полі бою, дозволило зрозуміти,
як саме використовуються керр-леза. Це не зброя: найближчим земним
аналогом керр-леза є хірургічний скальпель. Також, можна згадати
стародавні ножі для жертвоприношень. Останнє порівняння є ключовим для
розуміння того, навіщо потрібне керр-лезо. Також ми співставили побачене
з відеозаписами, зробленими у Бомбеї. Вони були нечіткі, тому до цього
часу ми не могли трактувати їх правильно.

Фактично, керр-лезо — це засіб для проведення розтинів. Прибульці
розрізають ним мертвих (або навіть живих) людей та беруть кості та
органи, які їх найбільше цікавлять. Гострий кінець леза втикають у
сонячне сплетіння і далі воно рухається, як відкривачка для консервів.
Крізь грудину воно проходить надзвичайно легко, а далі вже прибульці
вирізають, що їм заматеться.

Мені хотілося б знищити ці кляті речі, але, на жаль, вони надто цінні
для нас. Навіть попри те, що вони не задумувались як зброя, все ж вони
набагато ефективніші за наші бойові ножі. А прибульців вони ріжуть так
само, як і наших бійців. Людям буде досить незручно їх тримати, але до
цього можна пристосуватись. Втім, вони завеликі, щоб закріпити їх на
поясі; доведеться або носити у руках, або на спині. Ножі ми зазвичай так
не використовуємо, але ця зброя — найпотужніша з усього, що можна
використовувати в ближньому бою.

--кмд. Наварре

### Тип ураження

- [звичайне](Ураження/звичайне "wikilink")

### Навики

- [ближній бій](Навики/ближній "wikilink")

## Посилання

- [Бойовий ніж](Translation:combatknife_txt/uk "wikilink")
- [Плазма-ніж](Translation:plasblade_txt/uk "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Kerrblade`

*`Opens:`*
` `[`Monomolecular Blades`](Equipment/Secondary_Weapons/Monomolecular_Blades "wikilink")`, with `[`Alien Autopsy -- Bloodspider`](Aliens/Bloodspider "wikilink")

[Category:General](Category:General "wikilink")
[Category:Weapons](Category:Weapons "wikilink")