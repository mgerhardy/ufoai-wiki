# Hasło UFOpedii

## Propozycja

DO: Dowódca Bazy, Dowództwo Operacji Atlantyckich

OD: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Propozycja: Artefakt Obcych -- Kerrnóż

Dowódco, z pola walki udało nam się pozyskać nieznaną dotąd broń Obcych.
Używając definicji słownikowej, wypada nazwać ją "nożem", jednak tak
naprawdę bardziej odpowiednie byłoby stworzenie nowej kategorii, by
opisać jej nieprawdopodobne właściwości. Ostrze charakteryzuje się
doprawdy niesłychaną ostrością; stalową blachę przecina z niewiele
większą trudnością, niż nasz nóż bojowy tnie papier. Żołnierze, którzy
obserwowali, jaki użytek w walce wręcz robią z niego Obcy, nadali mu
dość makabryczną nazwę "Kerrnóż". Makabryczną, ponieważ pierwszy człon
tej nazwy nawiązuje ponoć do odgłosu, jaki wydaje przecinany nim Pancerz
Bojowy.

Dokładne przestudiowanie, jaka technologia leży u podstaw wytworzenia
ostrza o takim poziomie ostrości, powinno trafić na listę naszych
priorytetów tak szybko, jak to możliwe. Wyniki tych badań mogą
przysłużyć się zaadaptowaniu tej broni dla naszych potrzeb bądź pozwolić
na zaprojektowanie jej odpowiednika; w każdym przypadku zwiększając
szanse naszych żołnierzy na przeżycie walki wręcz podczas starcia z
Obcymi.

--mjr Navarre

## Wynik

DO: Dowódca Bazy, PHALANX, Dowództwo Operacji Atlantyckich

OD: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Re: Artefakt Obcych -- Kerrnóż

Dowódco, poniżej przedstawiam raport z badań nad nowym typem ostrza
używanym przez Obcych. Jesteśmy przekonani o jednym - Kerrnóż nie jest
li tylko prostym odpowiednikiem naszego noża bojowego.

Badane ostrze cechuje się zaskakującą lekkością i nie zawiera nawet
kawałka metalu w formie litej, a wykonane zostało z tworzywa o unikalnej
kompozycji węglików i wysokocząsteczkowych plastików. Materiał ten jest
ze wszech miar interesujący i warty bardziej dokładnego zbadania w
przyszłości; jego niesłychana twardość i sprężystość, decydująca o
olbrzymiej odporności na odkształcenia, z pewnością znalazłaby wiele
technologicznych zastosowań.

Kerrnóż, na pierwszy rzut oka przypominający zakrzywiony miecz Saracenów
rodem z "Pieśni o Rolandzie", przy nieco już dokładniejszych oględzinach
przywodzi raczej na myśl literaturę fantasy. Zdecydowanie nie wygląda na
to, by był przeznaczony dla ludzkiej dłoni; jest na to zbyt duży,
nieporęczny i nie najlepiej wyważony.

Co ciekawe, dokładna analiza filmów i raportów z walk z Obcymi
doprowadziła nas do wniosku, że Kerrnóż nie był projektowany oryginalnie
jako narzędzie do walki wręcz. Sposób, w jaki trzymają i używają go
żołnierze Obcych, zdawał się potwierdzać, że również dla nich nie jest
to nadzwyczaj wygodna broń, używana w walce najwyraźniej przede
wszystkim ze względu na swoją niesłychaną ostrość.

Idąc tym tropem, udało nam się odkryć dosyć nieprzyjemną prawdę –
oryginalną funkcją, dla jakiej Kerrnóż został zaprojektowany, jest
dokonywanie sekcji. Sekcji organizmów ludzkich.

Przy użyciu tego narzędzia rozcięcie klatki piersiowej jest równie
proste jak otwarcie puszki sardynek. Na szczęście nie zawsze to ludzka
klatka piersiowa musi być rozcinana, prawda...? Dokonaliśmy niewielkich
przeróbek rękojeści, dzięki czemu Kerrnóż może być już używany przez
naszych żołnierzy.

Pewną niedogodnością są jego rozmiary; jest on za duży, by dał się
zatknąć za pasem czy schować w ładownicy; mieści się tylko w plecaku. Ta
drobna wada nie powinna jednak przesłaniać faktu, że w tej chwili jest
to najlepsza broń do walki w zwarciu w całym naszym arsenale.

--mjr Navarre

## Typ uszkodzeń

- [normal](Damage/normal "wikilink")

## Zdolność

- [close](Skills/close "wikilink")

## Linki

- [Combat Knife](Equipment/Secondary_Weapons/Combat_Knife "wikilink")
- [Plasma Blade](Equipment/Secondary_Weapons/Plasma_Blade "wikilink")