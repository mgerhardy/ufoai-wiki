# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Εξωγήινο τεχνούργημα -- Ξεκοιλιαστής

Κύριε Διοικητά, περισυλλέξαμε ένα ενδιαφέρον εξωγήινο όπλο από το πεδίο
της μάχης. Φαίνεται να είναι ένα είδος μαχαιριού ή ξίφους με κόψη πιο
αιχμηρή από οτιδήποτε γήινο. Μπορεί να κόψει ατσάλι σαν φύλλο χαρτιού
και να διαπεράσει τη θωράκιση των στρατιωτών μας σαν να μην υπήρχε. Οι
στρατιώτες μας το ονόμασαν "Ξεκοιλιαστή" από την τρομακτική ικανότητα
του να πετσοκόβει τους άντρες μας.

Θα θέλαμε να εξετάσουμε τη λεπίδα για να κατανοήσουμε τη λειτουργία της
και τον τρόπο κατασκευής της. Ίσως να είναι δυνατόν να αντιγράψουμε αυτή
την τεχνολογία σε μια μορφή κατάλληλη για χρήση από ανθρώπους, η οποία
θα καταστήσει τις συμπλοκές σώμα-με-σώμα με τους εξωγήινους εισβολείς
πιο επιβιώσιμες από το να τους αντιμετωπίζουμε με μαχαίρια μάχης.

Φυσικά, αυτή η πρόταση χρειάζεται την έγκρισή σας για έρευνα και
χρηματοδότηση.

--Paul Navarre, Διευθυντής

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Εξωγήινο τεχνούργημα -- Ξεκοιλιαστής

Κύριε Διοικητά, η ανάλυση του Ξεκοιλιαστή ολοκληρώθηκε. Παραθέτω την
περίληψη μου για την αξιολόγησή σας.

Ο Ξεκοιλιαστής, εκ πρώτης όψεως, μοιάζει με το εξωγήινο ανάλογο των
πολεμικών μαχαιριών μας. Θα είμαστε πολύ καλύτερα αν αυτό ήταν αληθές.
Δυστυχώς, συμπεράναμε ότι η πραγματικότητα είναι πολύ διαφορετική και
πολύ πιο ανησυχητική.

Κατασκευασμένη από κράματα άνθρακα και εξωγήινα πλαστικά, είναι
εκπληκτικά ελαφριά και δεν περιέχει καθόλου μέταλλο. Το υλικό αυτό
καθαυτό είναι ιδιαίτερα ελκυστικό για την κατασκευή δικών μας όπλων.
Ανεξαιρέτως του πόσο το κακομεταχειριστήκαμε κατά τη διάρκεια των
πειραμάτων, η λεπίδα δεν ραγίζει, δεν σπάει ούτε στραβώνει. Πιστεύουμε
ότι μπορούμε να παράγουμε πανομοιότυπο υλικό κατόπιν επιπλέον έρευνας.

Το σχήμα του όπλου μοιάζει με κυρτά σπαθιά όπως αυτά του παρελθόντος,
παρόλο που ταιριάζει περισσότερο σε σενάριο επιστημονικής φαντασίας.
Είναι υπερβολικά μεγάλο, δύσχρηστο και ανεπαρκώς ζυγισμένο για τα
ανθρώπινα χέρια. Παρόλα αυτά, η αιχμή της λάμας είναι απίστευτα οξεία:
τη μετρήσαμε να έχει πάχος ενός μορίου. Αυτό προσδίδει στον Ξεκοιλιαστή
την απίστευτη κοπτική ικανότητά της.

Στα φωτογραφικά ντοκουμέντα μάχης είδαμε τον Ξεκοιλιαστή να
χρησιμοποιείται με μια περίεργη, για μακριά δάκτυλα λαβή -- αδύνατον να
αντιγραφεί από το ανθρώπινο χέρι -- που αποτελεί ένδειξη ότι δεν έχει
σχεδιαστέι για να χρησιμοποιείται κυρίως ως όπλο. Η κοντινότερη σύγκριση
που μπορούμε να κάνουμε με κάτι γήινο είναι με χειρουργικό νυστέρι και
διάφορα αρχαία εργαλεία ανατομίας. Η σύγκριση αυτή ήταν μία από τις
πρώτες ενδείξεις του πραγματικού σκοπού του Ξεκοιλιαστή. Αυτό το
συνδυάσαμε με μερικά φρικιαστικά φωτογραφικά ντοκουμέντα από το Μουμπάι,
τα οποία μέχρι τότε ήταν τόσο χαμηλής ποιότητας που μόνο να μαντέψουμε
μπορούσαμε του τι έκαναν οι εξωγήινοι.

Οι στρατιώτες μας ήταν απόλυτα ακριβείς στο όνομα που του δώσανε: ο
Ξεκοιλιαστής είναι στην πραγματικότητα εργαλείο αυτοψίας.
Χρησιμοποιείται από τους εξωγήινους για να πετσοκόβουν ζωντανούς ή
νεκρούς ανθρώπους και να αφαιρούν ό,τι ιστούς ή όργανα θέλουν. Η μεγάλη,
αιχμηρή απόληξη στο κάτω μέρος της λεπίδας εισέρχεται στο ηλιακό πλέγμα
και μετά κινείται προς τα πάνω σαν ψαλίδα ή ανοιχτήρι κονσέρβας.
Διαπερνά το στέρνο με ανησυχητική ευκολία. Στο σημείο αυτό ο εξωγήινος
ανοίγει στα δύο τη θωρακική κοιλότητα και ξεσκίζει ή αφαιρεί από μέσα
ό,τι χρειάζεται.

Μακάρι να μπορούσα να τα κάψω τα ρημάδια, αλλά δυστυχώς είναι υπερβολικά
πολύτιμα για κάτι τέτοιο. Παρόλο που δεν είναι σχεδιασμένα για όπλα, οι
Ξεκοιλιαστές είναι πιο αποτελεσματικές από οποιοδήποτε γήινο πολεμικό
μαχαίρι. Πετσοκόβουν τους εξωγήινους σχεδόν τόσο καλά όσο και τους
ανθρώπους. Η λαβή είναι εξαιρετικά άβολη για τα ανθρώπινα χέρια, αλλά
μπορούμε εύκολα να προσαρμόσουμε ανθρώπινες λαβές. Όμως οι λεπίδες είναι
πολύ μεγάλες και δε χωράνε στη τυπική θήκη μαχαιριού του εξοπλισμού
PHALANX. Μπορούν να μεταφέρονται μόνο στα χέρια των στρατιωτών ή στα
σακίδιά τους. Αυτό αντιτίθεται κάπως στον προτειθέμενο σκοπό τους ως
μαχαίρια -- αλλά προφανώς δεν έχουμε άλλο όπλο για μάχη σώμα-με-σώμα που
να πλησιάζει καν τις δυνατότητές τους.

--Paul Navarre, Διευθυντής

### Damage Type

- [normal](Damage/normal "wikilink")

### Skill

- [close](Skills/close "wikilink")

## Links

- [Combat Knife](Equipment/Secondary_Weapons/Combat_Knife "wikilink")
- [Plasma Blade](Equipment/Secondary_Weapons/Plasma_Blade "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Kerrblade`

*`Opens:`*
` `[`Monomolecular Blades`](Equipment/Secondary_Weapons/Monomolecular_Blades "wikilink")`, with `[`Alien Autopsy -- Bloodspider`](Aliens/Bloodspider "wikilink")

[Category:General](Category:General "wikilink")
[Category:Weapons](Category:Weapons "wikilink")