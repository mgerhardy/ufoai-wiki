# Voce UFOpedia

## Proposta

**A:** Comandante in Capo, PHALANX, Comando Operazioni Atlantiche

**DA:** Col. Ingrid Falkland, Divisione servizi segreti, PHALANX,
Comando Operazioni Atlantiche

**DATA:** %02i %s %i

**Ogg:** Proposta: Attività Orbitale UFO

Buongiorno Signore,

Inizio questo messaggio citando alcune delle dure realtà davanti ai
nostri occhi:

1\) Tutte le risorse tattiche spaziali dell'umanità sono state evacuate
dopo l'attacco iniziale sulla Terra. Solo alcune stazioni e avamposti
sono in funzione e comunque unicamente sotto il controllo militare, con
solo equipaggi ridotti all'osso di volontari militari e personale
civile.

2\) Abbiamo solo una manciata di piattaforme orbitali armate, e nessuna
di esse è assolutamente in grado di danneggiare un velivolo alieno.
Purtroppo in questo momento gli alieni hanno la capacità di sterminare
istantaneamente qualsiasi risorsa terrestre nel Sistema Solare.

3\) La nostra griglia satellitare è all'aperto ed indifesa, se gli
alieni lo desiderassero potrebbero distruggerla completamente nel giro
di minuti. Linee di terra di emergenza esistono, ma sono riservate per
l'utilizzo militare. Se la griglia dovesse venire attaccata le
comunicazioni fra i centri di comando PHALANX e le risorse sul campo --
Velivoli e squadre terrestri -- Sarebbero completamente interrotte.

4\) Non vi è alcun dubbio sul fatto che ci sono delle navi aliene in
movimento intorno all'orbita terrestre, intente a spostare
equipaggiamento, personale e UFO tra la Terra e il mondo natale alieno.
E purtroppo, al momento non possiamo far niente per impedirlo.

Questo ci porta ad una sola conclusione: Lo spazio intorno alla Terra
non è più sotto il nostro controllo. La sola ragione per cui l'umanità
ancora possiede una qualche capacità spaziale è perché gli alieni ancora
non hanno scelto di togliercela.

La nostra scioccante vulnerabilità spaziale è dimostrata dal fatto che
stiamo combattendo questa guerra solo in terra e nel cielo. Non
possediamo alcuna astronave adattabile al combattimento e i progetti per
costruirne sono lontani anni dal completamento. Nemmeno PHALANX potrebbe
ingegnerizzare un velivolo spaziale da combattimento in tempo da poter
combattere in questa guerra. Questo almeno con le tecnologie al momento
a nostra disposizione.

Qualsiasi minimo armamento orbitale disponibile al momento è
estremamente inadeguato: Ci sono dei missili nucleari che le Nazioni
Unite non ci lasceranno usare e che comunque sarebbero troppo
distruttivi se mai riuscissero a colpire qualcosa. Il nostro obiettivo è
far precipitare una delle navi spaziali aliene e non ridurla in mille
pezzi.

Abbiamo anche delle piattaforme sperimentali LASER e MASER che però sono
troppo deboli per poter scalfire la corazzatura pesante degli UFO
spaziali. In sintesi non abbiamo cannoni, non abbiamo navi e non abbiamo
missili adatti.

Se gli alieni decidono di bombardarci dallo spazio fino all'estinzione
possono farlo senza alcun problema. Questa situazione è inaccettabile e
deve essere rimediata.

L'unica domanda che possiamo porci riguardo a questa attività spaziale
degli UFO è come poter contrastarla. Finora non siamo stati in grado di
poter far molto, ma con gli aumenti di budget e la nostra reputazione
presso le Nazioni Unite in crescita il terreno si sta preparando per un
nuovo grande passo nella nostra strategia.

L'idea di gran lunga più promettente per una arma di risposta orbitale a
breve termine consiste nell'adattare uno degli 'acceleratori spaziali'
utilizzati dalla NASA a dall'Agenzia Spaziale Europea per lanciare i
satelliti e -- Prima che l'invasione ci obbligasse ad evacuare tutte le
installazione extra-planetarie -- Lanciare scorte alla base Tranquillità
sulla Luna.

Questi cannoni spaziali sono essenzialmente giganteschi cannoni a rotaia
con forza sufficiente a lanciare un oggetto di dimensioni satellitari in
orbita.

Utilizzando la nostra conoscenza della ricerca effettuata dalla Nazioni
Unite sulle armi elettromagnetiche possiamo trasformare uno di questi
cannoni in un'arma anti-orbitale capace di abbattere navi aliene. Siamo
sicuri di poter convincere almeno una delle agenzie spaziali terrestri a
prestarci un cannone adatto allo scopo.

Purtroppo ci sono dei problemi. Ovviamente questi cannoni non possono
muoversi, essendo costruiti nel lato di una montagna, e quindi il
bersaglio dovrà passare direttamente davanti al cannone per consentirci
di colpirlo. Visto che non possiamo contare sul fatto che gli alieni ci
offrano un tiro pulito questo problema è stato un grosso ostacolo.... Ma
crediamo di avere la soluzione: Se il cannone non può muoversi per
colpire, faremo muovere i proiettili.

Il piano parla dello sviluppo di uno speciale proiettile in grado di
modificare la sua traiettoria tramite un sistema di razzi di bordo.
Stiamo spingendo presso le Nazioni Unite per consentirci di utilizzare
un mini-dispositivo nucleare, non più di 3 kilotoni, per assicurarci che
ogni colpo a segno sia definitivo. Questo proiettile orbitale sarà
sicuramente grosso, pesante, e una bella sfida da infilare dentro al
cannone, ma è assolutamente necessario per dar al progetto una
realistica probabilità di successo.

Come può vedere, signore, tutti questi problemi sono superabili, ma
necessitiamo di poter effettuare diverse sessioni massicce di Ricerca &
Sviluppo e spendere una bella quantità di fondi per far funzionare il
tutto. La prego di darci l'autorizzazione non appena lo riterrà
possibile.

Cordiali saluti,

Col. Falkland

## Esito

**A:** Comandante in Capo, PHALANX, Comando Operazioni Atlantiche

**DA:** Col. Ingrid Falkland, Divisione servizi segreti, PHALANX,
Comando Operazioni Atlantiche

**DATA:** %02i %s %i

**Ogg:** Re: Attività Orbitale UFO

Buongiorno Signore,

Il cannone orbitale PHALANX è adesso una realtà testata e pronta a
colpire. Abbiamo sei colpi e tutto quello di cui necessitiamo adesso è
un bersaglio e la Sua autorizzazione.

Le cito dal mio rapporto principale:

Abbiamo finalmente terminato tutti i potenziamenti al cannone che avevo
menzionato nella Proposta. Sono spiacente che i lavori sull'arma hanno
richiesto così tanto tempo ma abbiamo dovuto togliere tutti i vecchi
banchi di condensatori e rimpiazzarli con equipaggiamento di livello
militare delle stesse dimensioni. Inoltre abbiamo dovuto sostituire
tutte le rotaie visto che le vecchie erano troppo rovinate. Comunque, ne
è valsa la pena.

Abbiamo completato anche i lavori sul nuovo proiettile. Adesso chiamarlo
"proiettile" è inesatto perché abbiamo scartato il concetto di
proiettile d'artiglieria durante lo sviluppo e adesso lo chiamiamo
Missile Spaziale 'Dragone'. Si tratta di un missile tracciante
semi-indipendente connesso al nostro Centro di Comando tramite un raggio
laser e guidato da ben tre sistemi combinati: Un 'cavalca raggio', un
enorme tracciatore infrarosso e un controllo manuale dal Centro.

Il risultato di questo sforzo è che la precisione del missile è a
livello di centimetri.

Le Nazioni Unite dopo molte reticenze ci hanno consentito di utilizzare
le testate nucleari da 3 kilotoni che avevamo richiesto, di fatto
sollevandoci da un sacco di dubbi e limitazioni. Con queste testate a
bordo conta poco quanto forte o piano colpiamo un UFO... Se il colpo è a
segno, precipiterà.

Il missile è in grado di modificare la sua traiettoria dentro e fuori
dall'atmosfera. È largo più o meno come una Volkswagen Maggiolino e
dovrebbe infliggere danni serissimi ad ogni astronave spaziale aliena
colpita; Con un po' di fortuna abbastanza da farla precipitare o
costringerla ad un repentino abbassamento di quota dove i nostri
intercettori possono assalirla.

Dovremmo poter sparare numerosi colpi prima che l'UFO riesca a scappare
nell'orbita o rispondere al fuoco. Comunque in un modo o nell'altro
l'UFO riuscirà ad identificare il sito di lancio e tenterà di eliminarlo
dall'orbita... Naturalmente tutto il personale e l'equipaggiamento
sensibile è già stato evacuato.

Potremmo perdere il cannone, ma il gioco vale la candela in maniera
incommensurabile: Tecnologia che rappresenterà una possibilità di
combattere per l'umanità in questa guerra. Niente finora lasciato sulla
Terra dagli alieni è mai stato così importante: Da qualche parte su
queste navi c'è un motore PVL (Più Veloce della Luce), Signore, e io
VOGLIO metterci le mani sopra.

Il cannone è pronto al fuoco e ai suoi comandi, le farò sapere appena
avvistiamo un bersaglio a portata di tiro.

Dobbiamo tenere alta la guardia, Comandante.

Cordiali saluti,

Col. Falkland

# Research Tree Data

**(This information for reference only; Do not translate or include
in-game.)**

*Prerequisites:* [Alien Origins](Research/Alien_Origins "wikilink") [The
Alien Strategy](Research/The_Alien_Strategy "wikilink")

*Opens:* Orbital UFO Spotted

[Category:Generale](Category:Generale "wikilink")
[Category:Ricerca](Category:Ricerca "wikilink")