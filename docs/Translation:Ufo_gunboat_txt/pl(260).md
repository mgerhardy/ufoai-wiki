__TOC__

# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** UFO - Korweta

Dowódco.

Odzyskaliśmy z pola bitwy kolejny typ UFO. Sądząc po uzbrojeniu, jest to
ciężki myśliwiec bądź okręt wsparcia ogniowego o rozmiarze gdzieś
pomiędzy dotychczas widzianymi pojazdami.

Jest to pierwsze UFO stworzone wyłącznie do walki (które znamy).
Niepokojące jest to, że statek ten posiada kilka innowacji, które
teoretycznie mogłyby pomóc mu w trakcie lotów w atmosferze. Uważam, że
powinniśmy jak najszybciej je zbadać, gdyż może ono reprezentować
znaczne posunięcie taktyki i zakładanych celów Obcych.

Jesteśmy gotowi do badania i demontażu obiektu, jak tylko wyda Pan
zezwolenie, ale będziemy potrzebować trochę czasu i funduszy, aby zrobić
to dokładnie.

--mjr Paul Navarre

------------------------------------------------------------------------

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Re: UFO - Korweta

Dowódco.

Poniżej przedstawiam raport z badań nad nowym statkiem Obcych.

Ze względu na przeznaczenie oznaczyliśmy ten typ UFO jako korwetę. Ilość
uzbrojenia i pancerza jest dwukrotnie większa niż w pozostałych UFO.
Statek został zaprojektowany do roli ciężkiego myśliwca przechwytującego
i wywiązuje się z niej znakomicie.

UFO jest wyposażone w dwa działa cząsteczkowe. Posiada też dwa punkty
mocowania broni - bardzo podobne do stosowanych przez nas. Wygląda na
to, że Obcy zaadaptowali ziemskie projekty do swojego własnego użytku i
mogą używać różnych wyposażeń w każdym statku. Jeśli wróg rzeczywiście
uczy się od nas, możemy mieć poważne problemy...

Bardziej interesujący jest jednak pancerz, który stanowi ulepszoną
wersję w porównaniu z tą stosowaną w UFO z pierwszej fali ataków. Jest
on zbudowany na przemian z różnych materiałów, mających na celu
zwolnienie i zatrzymanie pocisków zanim przebiją kadłub. Główna zasada
pozostaje niezmienna, ale nowe elementy posiadają ciekawe właściwości,
których chyba jeszcze nie w pełni rozumiemy. Zobaczę, czy uda nam się
dowiedzieć czegoś nowego, i jeśli tak, przedstawimy nowe propozycje
badań.

Kadłub został zaprojektowany do lotów w kosmosie, ale posiada też kilka
adaptacji polepszających sterowanie w atmosferze. Na przykład
powierzchnia skrzydła wytwarzająca ciąg powietrza, w przeciwieństwie do
małych, „pazurowatych” skrzydeł pozostałych statków, używających jedynie
mocy silników do utrzymania się w powietrzu. Ponadto ruchome klapy i
stabilizatory, podobnie jak w ziemskich samolotach, pozwalają korwecie
na wykorzystywanie ciągu powietrza do wykonywania ciaśniejszych
zakrętów, zwiększenia kąta natarcia i osiągnięcia dużego współczynnika
wznoszenia w porównaniu z UFO poruszającymi się jedynie dzięki silnikom.

Podsumowując, korweta jest szybka, zwrotna i niezwykle groźna. Wydaje
się, że przewyższa wszystkie poprzednio widziane statki wroga pod każdym
względem: szybkości, wytrzymałości, uzbrojenia i zwrotności. Jedynym
pozytywem dla nas jest fakt, że na jej zbudowanie potrzeba trzy do
czterech razy więcej materiałów niż na mały statek bojowy i że korweta
zużywa dwa razy więcej paliwa w trakcie lotu. Dzięki temu prawdopodobnie
nie zobaczymy tego typu UFO w dużej liczbie. Obawiam się jedynie, że
Obcy nie będą potrzebowali wielu takich statków, żeby zetrzeć nas na
pył. Powinniśmy bardzo uważać w razie napotkania tego typu statków i
sugeruję ulepszenie naszej floty powietrznej tak szybko, jak to tylko
możliwe.

--mjr Paul Navarre