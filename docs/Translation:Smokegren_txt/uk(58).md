## Технічні характеристики: Димова граната

------------------------------------------------------------------------

### Огляд

Димова граната "Штучний туман" була розроблена африканською лігою націй
під час війни з діамантовими картелями. Цей дотепний винахід доводить,
що навіть в епоху електронного сприйняття димові гранати залишаються
корисними. Не існує систем спостереження, які не можна обманути, і
покращені димові гранати, на зразок "Штучного туману", можуть блокувати
інфрачервоні прилади нічного бачення так само легко, як й очі.

Граната "Штучний туман" відноситься до так званих "розривних" димових
гранат. Замість випускання диму з одного отвору вона розривається на
декілька частин, на зразок запалювальної гранати, і огортає велику площу
тетрахлоридом титану, який швидко формує хмари їдкого білого диму. Також
вона насичує повітря залізним пилом, який відбиває радіохвилі і
спотворює радіоелектронну картину поля бою. Спеціальні добавки до диму
впливають на іншу частину невидимого електромагнітного спектру. Навіть
обладнання прибульців має проблеми з фільтрацією цієї "каші". Дим
тетрахлориду титану трохи шкідливий для людей через його кислотність.
Домішки роблять його ще небезпечнішим, особливо вдихання залізного пилу,
але наші медики нічого не можуть вдіяти з цим.

### Рекомендована доктрина

Димові гранати -- важливий інструмент для приховування тактичних
пересувань і тимчасового блокування учасників вогневого контакту.
Рекомендується спорядити ними всіх бійців. Не всі місії вимагають
забезпечення маскування, але ніхто не може знати наперед коли воно
знадобиться.

При створенні щільної димової завіси рекомендується користуватись
протигазами.

### Додаток

Відсутній.

### Тип ураження

- [Вибух](Ураження/вибух "wikilink")

### Навик

- [Вибухова справа](Навики/вибухове "wikilink")

## Посилання

[Category:General](Category:General "wikilink")
[Category:Weapons](Category:Weapons "wikilink")