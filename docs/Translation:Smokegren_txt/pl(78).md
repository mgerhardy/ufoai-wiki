## Specyfikacja techniczna: Granat dymny

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowo tworzonych sił
PHALANX będzie zmiana tych statystyk na naszą korzyść; do tego potrzebne
będzie wszystko, co dzisiejsza ziemska technologia ma do zaoferowania.

Powołanie do życia programu "Excalibur" miało na celu wyselekcjonowanie
najlepszych na Ziemi broni oraz innych środków nowoczesnego pola walki.
Podstawowym kryterium wyboru było założenie najwyższej efektywności
bojowej podczas starcia z Obcymi.

Granat dymny AF, zaprojektowany na zamówienie wojsk Unii Afrykańskiej
walczących z kartelami przemytników diamentów, jest doskonałym
przykładem konstrukcji, w której minimum nakładów pozwoliło na
osiągnięcie maksimum efektu. Wydawałoby się, że w czasach przesycenia
pola walki różnego rodzaju środkami rozpoznania (i zakłócania)
elektronicznego, tak "prymitywne" rozwiązania, jak granaty służące do
postawienia zasłony dymnej, przestaną odgrywać jakąkolwiek rolę. Nic
podobnego – jak nieraz to już w przeszłości bywało, czasami najprostsze
rozwiązania okazują się być najskuteczniejszymi.

Granat AF odróżnia się od innych konstrukcji sposobem generowania
zasłony dymnej. Chemiczny aerozol nie jest rozpylany sukcesywnie poprzez
otwory w konstrukcji, jak to ma miejsce w większości starszych
rozwiązań, ale powstaje podczas reakcji tetrachlorku tytanu z
powietrzem. Tetrachlorek zostaje rozrzucony w strefie eksplozji granatu
podczas detonacji małego ładunku wybuchowego. Podczas wybuchu w
powietrzu zostają także rozproszone kawałeczki folii metalowych oraz
chemicznych substancji skutecznie zakłócających i odbijających fale
elektromagnetyczne w paśmie radiowym oraz innych, wykorzystywanych dla
elektronicznego obrazowania pola walki.

Tetrachlorek tytanu oraz inne dodatki wchodzące w skład ładunku granatu
są tylko umiarkowanie szkodliwe dla ludzkiego zdrowia (szczególnie w
porównaniu z bronią używaną przez Obcych). Natomiast dodatkowe
substancje uwalniane w momencie eksplozji mogą być groźne – szczególnie
należy unikać wdychania powietrza, w którym znalazły się uwolnione w
wybuchu żelazne drobinki.

### Sugerowana Doktryna Postepowania

Granaty dymne powinny być wykorzystywane na polu walki dla stworzenia
zasłony dymnej pozwalającej na ukrycie ruchów naszych żołnierzy. Mogą
być także przydatne dla ochrony cywili przed ogniem prowadzonym przez
Obcych. Każdy z żołnierzy PHALANX powinien mieć przy sobie przynajmniej
jeden granat tego typu.

W warunkach silnego zadymienia polecane jest użycie masek gazowych.

### Dodatki

Brak.

------------------------------------------------------------------------

### Typ uszkodzeń

- [blast](Damage/blast "wikilink")

### Zdolność

- [explosive](Skills/explosive "wikilink")

## Linki

[Category:General](Category:General "wikilink")
[Category:Weapons](Category:Weapons "wikilink")