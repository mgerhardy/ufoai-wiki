## Technické Specifikace: Dýmový granát

**STUPEŇ UTAJENÍ: ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Dýmový granát "umělá mlha" byl vyvinut Africkým svazem národů v průběhu
války diamantových kartelů. Je důvtipného technického řešení, které
zajistí i ve věku elektronického vnímání, že kouřový granát neztratí
svou účinnost. Není žádný pozorovací systém, který by nešl nějak přemoci
a vylepšené dýmové granáty jako granát "umělá mlha" mohou blokovat
infračervená zaměřovací zařízení tak jednoduše, jako blokují Mk.1
Eyeball.

Granát "umělá mlha" je nazýván "vybuchujícím" dýmovým granátem. Namísto
dýmu unikajícího ven otvorem v horní části, roztrhne se tak jako zápalný
granát a pokryje velké plochy země tetrachloridem titanu, který rychle
vytváří rozsáhlý oblak korozivního bílého dýmu. Také naplní vzduch
nepatrnými "plevami" -- železnými vločkami, které lámou radarové paprsky
a celkově zmatou elektronický obraz bojiště. Další stopové příměsi
obsažené v kouři pomáhají lámat většinu neviditelného
elektromagnetického spektra. Dokonce i cizácká technologie má potíže s
proniknutím skrz tuto hustou polévku.

Kouř tetrachloridu titanu sám o sobě je lehce škodlivý pro lidské
bytosti díky jeho kyselosti. Přísady jej činí více nebezpečným,
obzvláště vdechnutí železných vloček, ale není to nic, co by naši
zdravotníci nedokázali zvládnout.

### Taktická doporučení

Dýmové granáty jsou důležitým nástrojem ke skrytí našeho postupu, skrytí
taktického ústupu a k dočasnému odříznutí nechtěných účastníků od
přestřelky. Je doporučeno, aby každý voják nesl jeden kus pro tyto
účely. Ne každá mise bude vyžadovat utajení, ale nikdy nevíme, kdy
nastane vhodný okamžik.

Jsou doporučeny plynové masky, pokud se nakupí několik kouřových clon.

### Dodatky

Žádné

------------------------------------------------------------------------

### Typ zranění

- [výbuch](Damage/blast "wikilink")

### Odbornost

- [výbušnina](Skills/explosive "wikilink")

## Odkazy

[Category:General](Category:General "wikilink")
[Category:Weapons](Category:Weapons "wikilink")