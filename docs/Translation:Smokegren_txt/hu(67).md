## Technikai specifikáció: Füstgránát

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

A "Mesterséges Köd" füstgránátot az Afrikai Nemzetközösség fejlesztette
ki a gyémánt kartellek elleni harcra. Ez az ügyes kis találmány
bizonyítja, hogy még az elektronikus érzékelés korában is igen hasznos
eszköz. Nincsen olyan érzékelő rendszer, melyet ne lehetne valahogyan
hatástalanítani, és a fejlettebb füstgránátok - amilyen a "Mesterséges
Köd" is - olyan könnyedén blokkolják az infravörös célzóeszközöket, mint
ahogyan az Mk. 1 Eyeball-t is.

A "Mestersége Köd" egyfajta robbanó füstgránát. Ahelyett, hogy füstöt
eresztene ki a tetején lévő lyukakon át, ez a gránát szétrobban, akár
egy gyújtógránát és nagy földterületet borít be titánium tetrakloriddal,
mely gyorsan hatalmas, maró, fehér füstfelhőt képez. Emellett a levegőt
megtölti apró vas szemcsékkel, melyek megtörik a radar hullámokat, és
átláthatatlanná teszik a harctér elektronikus képét. Más adalékanyagok a
láthatatlan elektromágneses spektrumot zavarják. Még az idegen
technológiának is probélmát okoz, hogy ezen a "tejfölön" átlásson.

A titánium tetraklorid füstje kis mértékben káros az emberi szervezetre,
savassága miatt. Az adalékanyagok még veszélyesebbé teszik, főleg ha vas
szemcséket lélegzünk be, de nincs olyan probléma, amivel a szanitécek ne
tudnának megbírkózni.

### Alkalmazási javaslat

A füstgránátok fontos eszközök, hogy elrejtsük katonáink közeledését,
taktikai visszavonulásukat, vagy a nem kívánt résztvevőket ideiglenesen
kivonjuk a tűzharc alól. Ajánlott minden katonának, hogy vigyen magával
egyet ilyen esetekre. Nem minden küldetés jár rejtőzködéssel, de soha
nem tudhatjuk, hogy mikor adódik ilyen alkalom.

Gázálarc használata javasolt, ha több füstfelhő követi egymást a katonák
útjában.

### Megjegyzés

Nincs.

------------------------------------------------------------------------

### Damage Type

- [blast](Damage/blast "wikilink")

### Skill

- [explosive](Skills/explosive "wikilink")