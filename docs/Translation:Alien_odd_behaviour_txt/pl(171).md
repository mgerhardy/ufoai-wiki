# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Dziwne zachowanie Obcych

Dowódco.

Spieszę donieść o dziwnym zachowaniu przetrzymywanych przez nas Obcych,
które zaobserwowaliśmy wkrótce po dołączeniu do Kwarantanny nowych
jeńców, pojmanych podczas jednej z ostatnich misji taktycznych w
terenie.

W przeszłości, o czym Pana informowałem, Obcy nie wykazywali praktycznie
śladu postępowania ukierunkowanego przez myślenie abstrakcyjne,
polegając głównie na podstawowych odruchach. Jest rzeczą zupełnie
zaskakującą, że od pewnego czasu ten model zachowania uległ daleko
idącej zmianie – na dzień dzisiejszy Obcy zdają się podejmować działania
bez wątpienia angażujące inteligencję. Pomimo ścisłej izolacji różnych
osobników, najwyraźniej potrafią one komunikować się ze sobą na tyle
dobrze, że grupa Obcych podjęła nawet próbę skoordynowanej ucieczki,
którą oczywiście spacyfikowaliśmy bez większych problemów.

Aktualnie zakładamy, że niezwykła metamorfoza zachowań naszych jeńców
jest ściśle związana z dołączeniem do Kwarantanny nowych osobników – nie
jest wykluczone, że udało się nam pojmać przedstawicieli kadry dowódczej
lub po prostu niesprecyzowanej wyższej kasty ich społeczności.
Jakakolwiek przyczyna leży u podstaw zmiany w zachowaniu Obcych, musimy
skoncentrować nasze wysiłki na jej odnalezieniu i poznaniu.

Z poważaniem

Dr Connor

## Wynik

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Propozycja: Dziwne zachowanie Obcych

Dowódco.

Spędziliśmy ostatnio sporo czasu próbując "rozgryźć" zasady rządzące
zachowaniem naszych jeńców, i mam przyjemność zakomunikować, że
ostatecznie udało nam się sformułować racjonalną teorię dotyczącą tego
zagadnienia.

Wygląda na to, że musimy przewartościować nasze dotychczasowe
postrzeganie Obcych jako społeczności pod wieloma względami rządzącej
się tymi samymi prawami, co ludzie. Do tej pory traktowaliśmy
przedstawicieli obcej rasy jako autonomicznie myślące jednostki; to
założenie jednak okazało się błędem. Przeprowadzone przez nas
doświadczenia i powtórna, bardzo szczegółowa analiza filmów z potyczek
naszych żołnierzy z Obcymi doprowadziły nas do zaskakujących wniosków.

Obcy w istocie wykazują się na polu walki inteligentnymi i
skoordynowanymi działaniami, co jednak wcale nie musi być wyjaśnione
współdziałaniem niezależnych osobników. Przez długi czas zakładaliśmy,
że nasi nowi więźniowie, których obecność w Kwarantannie zmieniła
zachowanie dotychczasowych jeńców, posiadają specyficzną wiedzę bądź
odznaczają się nieznanymi nam umiejętnościami. Hipoteza ta okazała się
jednak błędna – jak przypuszczamy obecnie, u Obcych nie istnieje żadna
tego typu hierarchia. Wygląda bowiem na to, że inteligencja Obcych
ściśle związana jest z liczbą przebywających w pobliżu osobników. Ta z
pozoru dziwna teoria została potwierdzona całą serią eksperymentów,
które zawsze przebiegały tak samo – im więcej Obcych przebywało w
bliskiej odległości, tym bardziej przemyślane stawało się ich
zachowanie; rozdzielenie przestrzenne osobników powodowało za to zawsze
dość szybki powrót zachowań instynktownych u indywidualnych
przedstawicieli obcej rasy.

Przypuszczamy, że tajemnica komunikacji i wspólnej inteligencji musi być
związana z budową mózgów Obcych. Taki typ kolektywnego myślenia można
określić "inteligencją roju" – jednak poza sformułowaniem tej hipotezy i
wprowadzenia odpowiedniego nazewnictwa to właściwie wszystko, co możemy
w tej chwili zrobić. Największą zagadką pozostaje w jaki sposób
"inteligencja roju" może angażować i łączyć osobniki należące do innych
ras. Biorąc jednak pod uwagę zaawansowanie technologiczne Obcych, także
w dziedzinie biotechnologii, być może bardziej odpowiednim pytaniem od
"JAK to możliwe?" byłoby "DLACZEGO?". Dlaczego Obcy wybrali taki sposób
porozumiewania się między sobą (budowa ich mózgów sugeruje, że są one
zdolne do samodzielnego, indywidualnego myślenia – Obcy jednak zdają się
nie korzystać z tej możliwości)?

Te spostrzeżenia prowadzą do ważnych konkluzji. Najważniejszą z nich
jest ta, że powinniśmy zrobić wszystko, aby przeszkodzić Obcym w
infiltracji Ziemi i kontaktach z ludzkimi sojusznikami. Każdy przyczółek
Obcych na Ziemi zwiększa prawdopodobieństwo, że "inteligencja roju" może
nas pokonać. Nie wiemy, oczywiście, czy istnieje granica wzrostu
możliwości kolektywnego myślenia naszych wrogów, ale musimy zakładać
najgorsze. Z nieznanej przyczyny Obcy przybywają na Ziemię jak na razie
w relatywnie małych komandach; cieszyło nas to, gdyż dzięki temu
jesteśmy jeszcze w stanie stawiać im opór. Okazuje się jednak, że jeśli
przybędzie ich więcej, będziemy walczyć z wrogiem nie tylko
liczniejszym, ale też znacznie mądrzejszym. Ta prosta prawda napawa
prawdziwą trwogą.

Dowódco, wygląda na to, że aktualnie "inteligencja roju" naszych jeńców
osiągnęła poziom zbliżony do inteligencji ludzkiej. Wzrastają nasze
szanse na nawiązanie sensownego dialogu z Obcymi. Rzecz jasna podejmiemy
wszelkie możliwe środki ostrożności.

Z poważaniem,

Dr Connor

## Links

- [Żywy Obcy](Obcy/Żywy_Obcy "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` 10 live aliens in containment`
` `[`The Alien Mind`](Aliens/The_Alien_Mind "wikilink")

*`Opens:`*
` `[`Alien Communication`](Aliens/Alien_Communication "wikilink")
` `[`A New Twist`](Storyline/A_New_Twist "wikilink")

[Category:General](Category:General "wikilink")
[Category:Aliens](Category:Aliens "wikilink")