# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Επικοινωνία Εξωγήινων

Κύριε Διοικητά,

Η αυξανόμενη νοημοσύνη που επιδεικνύουν οι αιχμάλωτοι εξωγήινοι μέσα στη
μονάδα Περιορισμού με οδηγεί στο συμπέρασμα ότι μπορούμε επιτέλους να
αρχίσουμε την κατανόηση του εξωγήινου τρόπου επικοινωνίας και, το
σημαντικότερο, στην εξαγωγή χρήσιμων πληροφοριών. Όπως είχα αναφέρει σε
προηγούμενή μου αναφορά:

(Παράξενη Συμπεριφορά) "Υπάρχουν αρκετά είδη εξωγήινων, από τα οποία όλα
πληρούν τις προϋποθέσεις φυσιολογίας για την εκδήλωση νοημοσύνης, όμως
παρουσιάζουν ελάχιστη εώς μηδαμινή εγκεφαλική λειτουργία από μόνα τους.
Αυτό υποδεικνύει την ύπαρξη ενός είδους κοινής ή κατανεμμημένης
νοημοσύνης μεταξύ τους, ένα συλλογικό μυαλό που αυξάνεται σε νοημοσύνη
καθώς πληθαίνουν τα άτομα."

"Με το πλήθος των δειγμάτων που έχουμε στην κατοχή μας, η νοημοσύνη τους
φαίνεται να πλησιάζει ανθρώπινα επίπεδα. Εάν καταφέρουμς να αναπτύξουμε
κάποια συσκευή μετάφραση ή μια κοινή γλώσσα, πιστεύουμε ότι θα μπορούμε
επιτέλους να επικοινωνίσουμε με τους αιχμάλωτους εξωγήινους. Ίσως
ορισμένοι από τους γλωσσολόγους ή τους ψυχολόγους μας να καταφέρουν να
συζητήσουν μαζί τους. Σε καμία περίπτωση δεν θα πρέπει να αγνοήσουμε το
συγκεκριμένο πεδίο έρευνας."

Ο Δρ. Yamamura έχει αρχίσει να σημειώνει σημαντική πρόοδο στο μέτωπο
αυτό, διδάσκοντας στους εξωγήινους νέες λέξεις της νοηματικής γλώσσας
κάθε μέρα, όμως χρειαζόμαστε εργαστηριακό χρόνο και χρηματοδότηση
προκειμένου να μελετήσουμε πλήρως τι γνωρίζουν οι εξωγήινοι και πως
μπορούμε να το αξιοποιήσουμε. Η ικανότητα να ανακρίνουμε τους εξωγήινους
για την τεχνολογία τους θα είναι ασύγκριτης σημασίας για τους στρατιώτες
και τους μηχανικούς μας. Ο Διευθυντής Navarre είναι τόσο ενθουσιασμένος
με αυτή την προοπτική που παραλίγο να κάνει ο ίδιος την πρόταση για χάρη
του Βιολογικού τμήματος. Ευχαριστώ για το χρόνο σας κύριε Διοικητά και
θα παρακαλούσα να εγκρίνετε αυτό το πρόγραμμα όσο πιο σύντομα είναι
εφικτό.

Με σεβασμό,

Δρ. Connor

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Δρ. Connor, Διεύθυνση Έρευνας & Ανάπτυξης: Τμήμα Βιολογίας &
Περιορισμού, PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Επικοινωνία Εξωγήινων

Κύριε Διοικητά,

Βρίσκομαι στην ευχάριστη θέση να σας αναφέρω ότι οι διαρκείς μας
προσπάθειες ανάκρισης των αιχμάλωτων εξωγήινων απέδωσαν τα πρώτα θετικά
αποτελέσματα. Η μέθοδος του Δρ. Yamamura άρχισε σταδιακά να αποδίδει
καρπούς. Οι εξωγήινοι έχουν μάθει να μας μεταφέρουν τόσο σε δυαδικό
κώδικα όσο και σε νοηματική γλώσσα, ενώ δείχνουν να κατανοούν μεγάλο
εύρος ερωτήσεων και εντολών. Ο Yamamura και το προσωπικό του εργάζονται
να τελειοποιήσουν τη νοηματική γλώσσα που χρησιμοποιούν, ενώ η υπόλοιπη
ομάδα μου επικεντρώνεται στην εξαγωγή χρήσιμων πληροφωριών από το
συλλογικό μυαλό. Το τελευταίο αποδεικνύεται αρκετά δύσκολο. Οι εξωγήινοι
είναι πολύ απρόθυμοι και χρειάζονται σημαντική χημική "ενθάρρυνση"
προκειμένου να αποκτήσουν μια πιο ανοικτή διάθεση. Ο ρυθμός απωλειών
είναι αρκετά υψηλός.

Παρόλα αυτά, συγκεντρώσαμε σημαντικές πληροφορίες. Για παράδειγμα, η
συλλογική νοημοσύνη δείχνει να μην έχει ταυτότητα. Αδυνατεί να συλλάβει
έννοιες όπως "Εγώ" και "Εμείς" ή ακόμα "Εσείς" και "Αυτοί". Δείχνει μόνο
να αποδέχεται αυτές τις λέξεις ως αριθμητική διαφοροποίηση -- ένα δείγμα
ή περισσότερα, ένας άνθρωπος ή μία ομάδα. Αυτό υποδεικνύει σημαντική
διαφοροποίηση του τρόπου σκέψης ανθρώπων και εξωγήινων. Η κατανεμμημένη
συνείδηση δεν θεωρεί καν τον εαυτό της ως μια ξεχωριστή οντότητα: απλά
είναι. Το γεγονός αυτό, παράλληλα με διάφορες άλλες απαντήσεις που
εξάγαμε ύστερα από παρατεταμμένες προσπάθειες, μας οδηγεί στο συμπέρασμα
ότι οι εξωγήινοι πράγματι μοιράζονται ένα κοινό μυαλό. Και εννοώ ΟΛΟΙ
τους, κύριε Διοικητά. Δεν πρόκειται απλά για έναν τρόπο ενίσχυσης της
αποτελεσματικότητας μίας ομάδας ή του ηθικού της, αλλά αποτελεί
αναπόσπαστο κομμάτι της εξωγήινης κοινωνίας. Ο κάθε ζωντανός
εξωγήινοςαποτελεί ίσοτιμο και όμοιο τμήμα του ευρύτερου συλλογικού
μυαλού, ακόμα και άτομα από τελείως διαφορετικά είδη. Η μόνη
διαφοροποίηση που αναγνωρίζουν οι εξωγήινοι είναι στις διαφορετικές
ουσίες που απαιτούνται για να διατηρηθούν στη ζωή τα διαφορετικά είδη.

Ακόμα, η συλλογική νοημοσύνη έδειξε να προβληματίζεται από τις
προσπάθειές μας να επικοινωνίσουμε ατομικά με ορισμένους εξωγήινους,
πόσο μάλλον με κάτι τόσο άκομψο όπως η νοηματική γλώσσα. Σε ανθρώπινη
αναλογία θα ήταν σαν να προσπαθούμε να συζητήσουμε σε βάθος με το νύχι
κάποιου ή να μιλήσουμε σε ένα μεμονωμένο κύταρο του σώματος. Προκύπτει,
όμως, το ερώτημα για το πως γίνεται να διαμοιράζεται η νοημοσύνη.

Το βέβαιο είναι ότι η μικρή ομάδα από εξωγήινους αιχμάλωτους που έχουμε
στη μονάδα Περιορισμού δεν αποτελούν μέρος της ευρύτερης συλλογικής
νοημοσύνης που υποθέτουμε ότι υπάρχει στον μητρικό τους πλανήτη.
Φαίνονται να είναι αποκομμένοι απο΄αυτήν κατά τη διάρκεια της αποστολής
τους στη Γη και να επανασυνδέονται όταν επιστρέφουν. Δεν είμαστε ακόμα
σίγουροι κατά πόσο αυτό οφείλεται στην απόσταση ή σε κάποιου είδους
ατμοσφαιρικό φαινόμενο. Οι απαντήσεις των εξωγήινων είναι ασαφής στο
συγκεκριμένο θέμα.

Αυτά έχω να σας αναφέρω, κύριε Διοικητά. Κλείνοντας, θα ήθελα να ζητήσω
την άδειά σας να μελετήσουμε καινούργιες μεθόδους με τις οποίες θα
μπορούμε να πείθουμε πιο αποτελεσματικά τους αιχμαλώτους μας. Επίσης,
πρέπει να τονίσω ότι θα χρειαστεί μια σταθερή ροή από νέα δείγματα
εξωγήινων προκειμένου να αναπληρώνονται οι απώλειες. Είναι αναγκαίο να
διατηρηθεί η απομονωμένη συλλογική νοημοσύνη που έχουμε υπο Περιορισμό.
Η απώλειά της θα αποτελούσε σημαντικό πλήγμα για την πρόοδο της έρευνάς
μας.

Με σεβασμό,

Δρ. Connor

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Odd Behaviour`](Aliens/Odd_Behaviour "wikilink")

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")