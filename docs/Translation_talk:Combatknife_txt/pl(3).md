## Specyfikacja techniczna: Nóż bojowy

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowotworzonych sił
PHALANX będzie zmiana tych statystyk na naszą korzyść; do czego
potrzebne będzie wszystko, co dzisiejsza ziemska technologia ma do
zaoferowania.

Powołanie do życia programu "Excalibur" ma na celu zaprojektowanie i
stworzenie broni (oraz innych środków nowoczesnego wyposażenia takich
jak np. osobiste pancerze), pozwalających na nawiązanie skutecznej i
równorzędnej walki z Obcymi. Środki te projektowane są pod kątem
podniesienia efektywności żołnierzy w boju oraz zwiększenia ich szans na
przetrwanie podczas starcia.

Nóż bojowy to nieodłączny przyjaciel każdego żołnierza, przydatny
zarówno w walce wręcz, jak i przy bardziej prozaicznym otwieraniu
konserwy. Model używany przez naszych żołnierzy, długości 26 cm,
wykonany z hartowanej stali z ceramicznym ostrzem, świetnie sprawdza się
w obu rolach. Znakomicie wyważony, może być miotany, jeśli zajdzie taka
potrzeba; posiada także uchwyt umożliwiający zamontowanie go na lufie
karabinu w roli bagnetu.

Decyzja o umieszczenie Noża Bojowego w arsenale żołnierzy PHALANX
poprzedzona była gorącą dyskusją. Świeże doświadczenie z walk w Bombaju
zdawało się wskazywać, że w większości przypadków żołnierze sił
Sprzymierzonych mieli niewielkie szanse na nawiązanie walki wręcz z
Obcymi. Gdy do takich starć dochodziło - ostrza używane przez Obcych
okazywały się w walce znacznie skuteczniejszymi, niż nasze. Odnotowano
tylko kilka zwycięstw w bezpośrednim starciu, które przypadły walczącym
po naszej stronie - w większości przypadków było to wspólnym efektem
szczęścia i perfekcyjnego opanowania sztuki walki wręcz przez niektórych
spośród żołnierzy Sił Sprzymierzonych.

Z drugiej strony, niejednokrotnie w przeszłości Nóż Bojowy ocalił życie
wielu żołnierzy; w przypadkach, kiedy skończyła im się amunicja, bądź
kiedy ich broń uległa zacięciu. Jest znaczące, że różne formy noży nie
wyszły z użycia przez całą historię wojskowości; nawet Obcy używają
ostrzy w walce w zwarciu. W sytuacji, gdy pozbawiony bardziej
zaawansownej broni (z dowolnej przyczyny) żołnierz zmuszony będzie do
walki wręcz, nóż wciąż jest lepszy, niż gołe pięści. Tonący brzytwy się
chwyta, jak głosi przysłowie.

Jeśli nasi żołnierze znajdą się w sytuacji zmuszającej do walki w
bezpośrednim kontakcie, Nóż Bojowy będzie im dobrze służył.

### Sugerowana Doktryna Postępowania

Podczas walki, nóż jest "ostatnią instancją", która może ocalić życie
żołnierza. W walce z Obcymi Nóż Bojowy może być użyteczny tylko w
przypadkach wyjątkowych; atak na w pełni sprawnego przeciwnika to prawie
pewne samobójstwo.

### Dodatki

Brak.

------------------------------------------------------------------------

### Typ uszkodzeń

- [normal](Damage/normal "wikilink")

### Zdolność

- [close](Skills/close "wikilink")

## Linki

- [9mm Pistol](Equipment/Secondary_Weapons/9mm_Pistol "wikilink")
- [Kerrblade](Equipment/Secondary_Weapons/Kerrblade "wikilink")
- [Plasma Blade](Equipment/Secondary_Weapons/Plasma_Blade "wikilink")

[Category:General](Category:General "wikilink")
[Category:Weapons](Category:Weapons "wikilink")