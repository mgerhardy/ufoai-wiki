## Specyfikacja techniczna: Strzelba

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowo tworzonych sił
PHALANX będzie zmiana tych statystyk na naszą korzyść; do tego potrzebne
będzie wszystko, co dzisiejsza ziemska technologia ma do zaoferowania.

Powołanie do życia programu "Excalibur" ma na celu zaprojektowanie i
stworzenie broni (oraz innych środków nowoczesnego wyposażenia takich
jak np. osobiste pancerze), pozwalających na nawiązanie skutecznej i
równorzędnej walki z Obcymi. Środki te projektowane są pod kątem
podniesienia efektywności żołnierzy w boju oraz zwiększenia ich szans na
przetrwanie podczas starcia.

Atak na Bombaj, a także raporty o innych starciach z Obcymi wskazują, że
ci ostatni najczęściej obierają za cel rejony o gęstym zaludnieniu.
Przeważająca większość dotychczasowych potyczek z Obcymi odbywała się w
specyficznych realiach walki w mieście. Nie pozostało to niezauważone w
konkluzjach Programu Excalibur, dla potrzeb którego przeanalizowano i
wyselekcjonowano uzbrojenie o największej bojowej efektywności w starciu
na średnie i krótkie dystanse.

Zaprojektowana przez włoskich rusznikarzy strzelba Rossi AAA zapracowała
sobie na znakomitą opinię wśród używających jej funkcjonariuszy
oddziałów policyjnych i antyterrostycznych. Popularność, którą cieszy
się ta broń związana jest ściśle z pewną unikalną cechą konstrukcyjną, a
dokładniej – niespotykanym systemem pozwalającym na błyskawiczną (za
przesunięciem wygodnie umieszczonej przy kolbie dźwigni) zmianę
gwintowania lufy, a nawet, w ograniczonym zakresie, na zmianę jej
średnicy. Wszystko to decyduje o nadzwyczajnej uniwersalności
amunicyjnej opisywanej strzelby – może ona korzystać właściwie z każdego
rodzaju ładunków dla strzelb, dostępnym na rynku. Jednocześnie,
możliwość zmiany wewnętrznego gwintu lufy z gładkiego na profilowany
(można go porównać do połowy skoku bardzo długiej śruby) umożliwia
przemianę strzelby z broni przeznaczonej wyłącznie do walki wręcz w oręż
zdolny do celnego ognia na nieco dłuższym dystansie.

Podstawowym typem amunicji dla strzelby Rossi AAA pozostają fleszetki
kalibru 12mm. Każdy z ładunków zawiera 8 stalowych odłamków z
skrzydełkowatymi stabilizatorami aerodynamicznymi, zwiększającymi
precyzję lotu. Ze względu na niską prędkość wylotową przy wystrzale,
podczas penetracji pancerza lub tkanek odłamki łatwo ulegają
odkształceniom, powodując poważne obrażenia. Jest to bardzo groźna
amunicja na krótki dystans; na nieco większe odległości powinno się
używać innego typu ładunków.

Podsumowując, Rossi AAA jest znakomitą i wysoce uniwersalną bronią
przeznaczoną przede wszystkim do walki na krótki dystans. Oferuje
większy zasięg niż miotacz ognia CRC-FL i większą siłę ognia, niż
pistolet maszynowy CRC-8, pozwalając naszym żołnierzom na większy wybór
broni w tej klasie.

W specyfikacji wewnętrznej PHALANX opisywana strzelba została
sklasyfikowana jako CRC-212.

### Sugerowana Doktryna Postępowania

CRC-212 powinna być używana przede wszystkim w walce na bliski dystans
(np. w warunkach miejskich); pomimo tego, że przy użyciu odpowiedniej
amunicji jej zasięg może być zwiększony do średnich odległości. W
ostatnim przypadku efektywność broni spada jednak do poziomu
przeciętnego.

### Dodatki

Brak.

------------------------------------------------------------------------

### Typ uszkodzeń

- [normal](Damage/normal "wikilink")

### Zdolność

- [assault](Skills/assault "wikilink")

## Linki

- [7.62mm Pistol](Equipment/Secondary_Weapons/7.62mm_Pistol "wikilink")
- [Submachine Gun
  (SMG)](Equipment/Secondary_Weapons/Submachine_Gun "wikilink")

[Category:General](Category:General "wikilink")
[Category:Weapons](Category:Weapons "wikilink")