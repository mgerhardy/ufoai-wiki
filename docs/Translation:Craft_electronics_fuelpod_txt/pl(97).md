## Specyfikacja techniczna: Zbiornik paliwa

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Teraz, gdy posiadamy już samoloty zdolne do przechwytywania UFO, musimy
zapewnić im odpowiednie wyposażenie: broń i elektronikę. W ramach
programu „Excalibur” rozpatrzyliśmy każdą nowoczesną broń dostępną na
Ziemi, i wybraliśmy to, co najlepiej posłuży obronie naszej planety.

Podwieszanie dodatkowego wyposażenia w naszych samolotach to elegancki
sposób na zwiększenie ich możliwości. Dodatkowy podwieszany zbiornik
paliwa jest najprostszym rozwiązaniem zwiększającym skuteczny zasięg.
Jego zastosowanie niesie także inną korzyść – podczas manewrów piloci
nie muszą aż tak bardzo oszczędzać na paliwie, co może przyczynić się do
uzyskania lepszych rezultatów podczas walk powietrznych.

Dodatkowe zbiorniki paliwa znacząco zwiększają całkowitą masę samolotu.
Uwzględniając automatyczne procedury startu sprawdzające całkowitą wagę,
należy pamiętać o tym, żeby nie obciążyć samolotu ponad normy
bezpieczeństwa określone procedurami.

### Sugerowana Doktryna Postępowania

Dodatkowe zbiorniki paliwa należy stosować wtedy, gdy podstawowy zasięg
naszych samolotów uniemożliwi osiągnięcie celu. Także w sytuacjach, gdy
dotarcie do celu i powrót do bazy doprowadzą do niebezpiecznego
balansowania na granicy zasobów paliwowych.

### Dodatki

Uzupełnienie, Szef sztabu Abel S. Howard, 20 Marca 2084:

Zapoznałem się z raportem majora Navarre, Dowódco. Moim obowiązkiem jest
podkreślić, że musimy powstrzymać każdą aktywność Obcych na Ziemi. Nie
możemy dopuścić do sytuacji, w której Obcy przeprowadzają akcję bez
naszej interwencji tylko dlatego, że nasze samoloty mają zbyt mały
zasięg. Proszę pomyśleć o reakcji rządów planetarnych na wieść, że
cywile zginęli, ponieważ nasz transportowiec nie mógł dotrzeć do celu.
Dodatkowe zbiorniki paliwa powinny być przechowywane w pobliżu hangaru i
gotowe do użycia, tak by ich podczepienie do samolotów było kwestią
minut.

------------------------------------------------------------------------

### Zdolność

- [piloting](Skills/piloting "wikilink")

## Linki

[Category:General](Category:General "wikilink")
[Category:Ammunition](Category:Ammunition "wikilink")