# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Artefakt Obcych – Średni Pancerz Obcych

Dowódco, z pola walki odzyskaliśmy nieznany nam pancerz Obcych. Waży on
dużo więcej, niż pancerze używane przez wroga do tej pory i wygląda na
to, że jest świetnie przystosowany do ochrony przed ogniem prowadzonym
przy użyciu naszego standardowego uzbrojenia. Efekt ten osiągnięto
prawdopodobnie dzięki zastosowaniu specjalnych płytek, wykonanych ze
specyficznie "utkanych" węglowych nanorurek. Musimy jak najszybciej
szczegółowo zbadać tę technologię i ustalić, jaka broń z naszego
arsenału zapewni największą efektywność w walce z Obcymi
przywdziewającymi tę zbroję oraz spróbować znaleźć sposób na
wykorzystanie jej rozwiązań dla ochrony naszych żołnierzy.

Prace ruszą, jak tylko otrzymamy Pańską autoryzację.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Artefakt Obcych – Średni Pancerz Obcych

Średni Pancerz okazał się konstrukcją powielającą rozwiązania
zastosowane już przez Obcych w ich podstawowym pancerzu. Tym razem,
jeśli mogę się tak wyrazić, Obcy po prostu "postawili na więcej" –
więcej płytek ochronnych, większą grubość warstw nanorurek węglowych,
więcej chronionych punktów na ciele przywdziewającego pancerz żołnierza.
To proste podejście pozwoliło jednak na stworzenie pancerza, który jest
niezwykle odporny na działanie konwencjonalnej broni prochowej przez nas
używanej.

Wysoka liczba płytek ochronnych wraz z zagęszczonym przeplotem nanorurek
węglowych powoduje jednak, że Średni Pancerz Obcych jest dosyć ciężki,
co nie pozostaje bez wpływu na mobilność naszych wrogów na polu walki. W
konstrukcji uwzględniono obecność prostych serwomechanizmów,
ułatwiających zarówno poruszanie się, jak i celowanie, nie są one jednak
w stanie kompletnie zniwelować efektu spowolnienia ruchów i reakcji,
jaki wymusza waga tego pancerza. Dodam, że niektóre z wspomnianych
serwomechanizmów i systemów wspomagających celowanie wydają się być
bardzo interesującymi; aktualnie badamy je szczegółowo i wierzymy, iż
część podpatrzonych rozwiązań uda nam się wykorzystać dla naszych celów.

Przypuszczamy, że Obcy skonstruowali Średni Pancerz specjalnie dla
potrzeb prowadzenia wojny z ludźmi. Jego znakomita odporność na
klasyczną broń prochową i dość dobra na broń laserową, zapalającą i
plazmową dużo lepiej chroni żołnierzy przeciwnika, niż czyniły to
pancerze dotychczas przez nich używane. Nasi żołnierze mogą wciąż
efektywnie używać w walce miotaczy ognia, ale jak było już wspomniane,
nowy pancerz zapewnia znacznie lepszą ochronę przed ogniem niż
poprzednie konstrukcje Obcych i lepiej, by nasi ludzie nie sfuszerowali
pierwszego ataku – mogą nie mieć okazji do poprawek.

Słabym punktem konstrukcji nowego pancerza jest wciąż nieobecność
układów izolujących Obcych od atmosfery oraz brak wewnętrznego,
zamkniętego obiegu powietrza – dzięki temu nasze granaty gazowe powinny
być wciąż dosyć skuteczne.

Na koniec z przykrością musze poinformować, że nie znaleźliśmy prostego
sposobu przystosowania Średniego Pancerza do potrzeb użytkowych naszych
żołnierzy. Modyfikacje, jakie musielibyśmy wykonać poważnie obniżyły by
jego walory do punktu, w którym całe przedsięwzięcie nie miałoby
większego sensu. Jesteśmy jednak w stanie skopiować pewne rozwiązania,
jakie zastosowali Obcy, w projekcie naszej zupełnie nowej konstrukcji,
nad której prototypem pracujemy już od pewnego czasu. Dokładną
propozycję badawczą prześlę do Pana w osobnej poczcie.

Myślę, że na razie to tyle, Dowódco. Proszę mi wybaczyć pewne błędy
stylistyczne i literówki, ostatnie czterdzieści godzin spędziliśmy w
laboratorium, rozbierając tę skorupę na czynniki pierwsze. Dobrej nocy.

--mjr Navarre

## Linki

- [Pancerz
  nanokompozytowy](Ekwipunek/Pancerz/Pancerz_nanokompozytowy "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Alien medium armour`
` `[`Alien Body Armour`](Equipment/Armour/Alien_Body_Armour "wikilink")

*`Opens:`*
` `[`Nano Heavy Armour`](Translation:nano_heavy_armour_txt/en "wikilink")
` `[`Weapon Assistant`](Equipment/Misc/Weapon_Assistant "wikilink")

[Category:General](Category:General "wikilink")
[Category:Armour](Category:Armour "wikilink")