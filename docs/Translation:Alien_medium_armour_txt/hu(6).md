# UFOpédia bejegyzés

## Kutatási javaslat

**Címzett:** PHALANX bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Idegen közepespáncél

Parancsnok, visszahoztunk egy újfajta idegen páncélruhát a harctérről.
Sokkal nehezebb, mint azok a páncélok, amelyekkel eddig találkoztunk, és
a közönséges tűzfegyverek lövéseit úgy hárítja el, hogy egy karcolás sem
esik rajta. A behatolási rétege a legsűrűbb CNT-szövetből van, amit
valaha láttam. Azonnal meg kell kezdenünk ennek a páncélnak a
vizsgálatát, hogy meghatározzuk, mely fegyvereink hatásosak ellene, és
hogy megpróbáljunk találni egy módot, amivel lemásolhatjuk a sajátjaink
számára. Amíg nem tudunk hasonló technológiát állítani az embereink
szolgálatába, addig komoly hátrányban leszünk az idegen katonákkal
szemben.

A projekthez komoly laboridő-mennyiségre és pénzügyi támogatásra lesz
szükség. Elkezdjük a vizsgálatot, amint megkapjuk az engedélyét,
parancsnok.

-- Navarre alezr.

## Eredmény

**Címzett:** PHALANX bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Re: Idegen közepespáncél

Úgy látszik, az idegeneknek a páncélokkal kapcsolatban az a
filozófiájuk, hogy: "Ha véd, akkor használjunk belőle még többet." Az új
páncél nagyon hasonlít az előző modellre, csak félredobja a
kompromisszumokat például a kiegyensúlyozottsággal kapcsolatban, ami a
régi páncélnak még a sajátja volt. Ez az új változat nemcsak a fejet és
a testet védelmezi, hanem megpróbál eltakarni minden létfontosságú
részletet, a nagy artériákat és érzékeny ideggócokat is. Az
testpáncélhoz képest duplaannyi nanocsőfonalat tartalmaz
négyzetcentiméterenként, így ezek a lemezek már nagyjából sérthetetlenek
közönséges tűzfegyverekkel, és még az illesztéseket takaró puhább szövet
is zavarba ejtő könnyedséggel állítja meg a golyókat.

Ahogy már említettem az előbb, az öltözetnek inkább a védelem az
erőssége, nem a mobilitás. A nagy védőlemezek mindenképpen útban vannak
a viselőnek, függetlenül attól, hogy az milyen fajú vagy mekkora méretű,
és a sűrű nanocső-polimer kompozit is olyan nehéz, hogy az összsúly
lelassít még egy ortnokot is. Számos miniszervó és mechanikus rész van
az öltözetben, amely segít valamennyit a viselőnek, de a hatásuk csak
részleges. Ebben az öltözékben is van célzást, illetve látást segítő
rendszer. Ezek elég érdekesek, és lehet, hogy le tudnánk őket másolni,
hogy fegyverkiegészítőkként alkalmazzuk őket.

Az idegenek nyilvánvalóan felhasználták a páncél tervezésénél az
emberiség elleni háborúban szerzett tapasztalataikat. Amellett, hogy
nagyjából golyóbiztos, a lézerekkel, gyújtó- és plazmafegyverekkel
szembeni ellenállása is sokkal jobb, mint a testpáncélé, bár a
részecskesugarakkal szemben még mindig sebezhető egy kissé. Az ilyet
viselő idegenek minimális sebződést szenvednek a tűzön való áthaladáskor
vagy rövid lángszórótűztől, de a hosszú kontaktus még mindig túlmelegíti
a ruhát, és megsüti benne az idegent.

Jó hír, hogy a páncél nem takarja a teljes testet, néhány bőrfelület és
a légzőszervek szabadon maradnak. Ez azt jelenti, hogy a gáz még mindig
hatásos vele szemben, noha hosszabb ideig tart, míg eléri a teljes
hatást.

Ahhoz, hogy a páncélt a mieink is viselni tudják, olyan változtatásokra
lenne szükség, amelyek súlyosan legyengítenék a szerkezetet.
Próbálkoztunk azzal, hogy lemásoljuk a sűrű nanopolimert, de a műhelyünk
gépei képtelenek ennyi nanocsövet szőni egyszerre. Van néhány ötletem,
hogy hogy lehetne fejleszteni, és készítettem néhány kezdeti tervet egy
új páncélról, amit egy ilyen fejlesztés után készíthetnénk. A javaslat
már a levelei között kell hogy legyen, parancsnok.

Most elnézést, uram, de befejezem - kb. tizenkét órája lejárt a
szolgálatom, és a szemem is kifolyik lassan. Jó éjszakát!

--Navarre alezr.

## Linkek

- [Nanokompozit
  páncél](Felszerelés/Páncélok/Nanokompozit_páncél "wikilink")

# Kutatási fa

**(This information for reference only; do not translate or include
in-game.)**

*`Prerequisites:`*
` 1 Alien medium armour`
` `[`Alien Body Armour`](Equipment/Armour/Alien_Body_Armour "wikilink")

*`Opens:`*
` `[`Nano Heavy Armour`](Translation:nano_heavy_armour_txt/en "wikilink")
` `[`Weapon Assistant`](Equipment/Misc/Weapon_Assistant "wikilink")

[Category:General](Category:General "wikilink")
[Category:Armour](Category:Armour "wikilink")