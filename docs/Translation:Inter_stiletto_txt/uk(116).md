## Аналіз авіації — перехоплювач класу "Шпилька"

------------------------------------------------------------------------

### Oгляд

Радий повідомити, що перша промислова модель нашого перехоплювача нового
покоління була вчасно зібрана й блискуче пройшла всі польотні
випробування. Можливо я перебільшую, але на мою думку це найкраще
творіння технологій людства, яке будь-коли випускалось.

"Шпилька" — це надсучасний одномісний повітряний винищувач з технологією
ВЗП (вертикального зльоту та посадки), здатний сідати на надмалих
посадкових майданчиках або просто на грунт при необхідності. Його
виличезні надпотужні турбореактивні дигуни мають кут повороту у 360
градусів, забезпечуючи чудову маневреність навіть на надзвукових
швидкостях. Повітрязабірники цих величезних двигунів захищені складною
системою повітряних каналів, яка активно фільтрує повітря на вході у
двигун і не дає будь-яким твердим предметам потрапити всередину та
пошкодити лопаті турбін. Ці двигуни мають більш, ніж достатню
потужність, щоб підняти важкоброньований фюзеляж і забезпечити дві
години польоту без дозаправок.

Гелікоптероподібний фюзеляж не виглядає надто швидкісним, але зовнішній
вигляд може бути оманливий. Компактний обтічний корпус перехоплювача
здатний на протязі короткого часу витримувати швидкості у 2 Маха; його
крейсерська швидкість 1,3 Маха, а на форсажі — 2,1 Маха. Такі високі
показники ставлять "Шпильку" попереду більшості військових винищувачів,
які не мають режиму польоту на надкрейсерських швидкостях.

Піднявшись у повітря, він може переміщуватись стрибками, як заєць, і він
абсолютно безжальний в руках досвідченого пілота. "Шпилька" може
облетіти ангарний комплекс за 6 секунд, весь час утримуючи ціль у
прицілі носового кулемета. Він здатний виконати мертву петлю за три
секунди і виконати захоплення літака-невидимки ракетою ще до завершення
цього маневру.

Ракети встановлені на вузлах зовнішньої підвіски, які змонтовані
безпосередньо на кінцях крил. "Шпилька" також має потужні системи РЕБ з
набором надсучасних сенсорів, встановлених на носі апарата і включаючих,
зокрема, кілька лазерів системи наведення, складну радарну систему,
систему оптичного розпізнавання, таку ж потужну, як на розвідувальних
супутниках. Невелечкі випромінювачі системи РЕБ встановлені в
стратегічних точках по всьому фюзеляжу, будуть збивати наведення ракет
супротивника, і можуть активно блокувати виявляння чужими радарами. На
вузлах зовнішньої підвіски можна встановити різні типи озброєнь, їхня
електроніка повністю модульна, що дозволяє проводити її подальшу заміну
й модернізацію. Однак пам’ятайте, що вільне місце у цьому апараті на
вагу золота.

Потужні двигуни Volkot VO-36 споживають багато пального, а ємність баків
"Шпилька" не надто велика. Враховуючи паливо, необхідне для маневрів
перехоплення, максимальна ефективна дальність не перевищує 2000
кілометрів. Однак, в межах цієї відстані, цей літак є господарем
повітряного простору.

Будь ласка, зверніть увагу, що через надзвичайні характеристики цього
авіасудна не рекомендується його пілотування недосвідченими пілотами.
Його керованість на низьких швидкостях характеризувалась нашими
пілотами-випробувачами як "підступна".

Для "Шпильки" потрібен один малий ангар для зберігання,
техобслуговування та спорядження. Він має три підвіски для зброї: мала
змонтована в носі, і дві середні — на крилах, по одній з кожного боку.

### Рекомендована доктрина

"Шпилька" — це ідеальний перехоплювач близького радіусу дії, здатний
атакувати цілі, що загрожуть безпосередньо базі PHALANX або розміщеним
поряд цивільним об’єктам. Він може вести бій один на один з будь-яким
літаком на Землі і вийти з цього бою переможцем. Однак, "Шпилька" не
може використувуватись проти цілей віддалених від бази більше ніж на
2000 км, оскільки не має достатнього запасу палива для маневренного
повітряного бою та подальшого повернення на базу. Для розширення радіусу
його бойового використання може використовуватись дозаправка у повітрі,
але ця концепція вимагає додаткового опрацювання.

Ефективність проти кораблів прибульців, звичайно ж, не може бути
визначена до реального бойового зіткнення, але це найкраще, що ми можемо
їм протипоставити. Якщо реальна інопланетна загроза виникне у нашому
житті, й "Шпилька" не зможе виконати своєї задачі,— людство
зіштовхнеться з великими проблемами.

### Додатки

Додаток від 18 березня 2084, ком. П. Наварре:

Командувачу, я тільки но оглядав перехоплювач "Шпилька" і на папері, і
вживу, і він мене просто вразив. Важко повірити, що ми будували такі
штуки ще у 2026 році, і, що досі ніхто не зрозумів який скарб опинився у
нас в руках. А це так, навіть зараз. Те, що ми тут маємо — це, можливо,
найбільш маневрений літальний апарат з усіх, що коли-небудь
створювались. Він затьмарює бойові гелікоптери і здатен нарізати кола
навколо сучасних винищувачів. Він здатний на трюки, про які більш
сучасні літаки не можуть і мріяти.

На ньому так до біса страшно літати через його природжену нестійкість у
повітрі, особливо на великих швидкостях. У первинних файлах сильно
применшений цей аспект технічної оцінки авіасудна. Однак, наші пілоти
сказали, що цілком здатні з цим впоратись. Більш того, ми керували
процесом пошуку неушкодженого зразка, і прямо зараз можемо купити його,
відновленого й готового до польотів. Я віддав наказ про підготовку до
повного переобладнання "Шпильки" і польотних випробувань під моїм
керівництвом. Це найкращий перехоплювач ближнього бою, який я тільки
бачив. Він нам необхідний!

## Посилання

[300px](image:New_Stiletto.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")