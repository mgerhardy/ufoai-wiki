## Descrizione del velivolo -- Intercettore Classe Stiletto

**RISERVATO: LIVELLO NERO**

Corpo Contromisure Extraterrestri PHALANX

Documentazione tecnica, Salvacondotto: Sigma -- Riservato al Comandante

Registrato: 04 Novembre 2084

Da: Dr. Richard Strohm, Comandante in Capo, PHALANX, Comando delle
Operazioni Pacifico

------------------------------------------------------------------------

### Introduzione

Sono molto felice di affermare che il primo esemplare di serie del
nostro intercettore di nuova generazione è stato completato e ha
superato brillantemente tutti i test di volo. A rischio di sembrare
pomposo, potrei dire che è il miglior esempio di tecnologia umana mai
prodotto.

Lo Stiletto è un caccia monoposto da superiorità aerea con capacità VTOL
(Vertical Take-Off and Landing), in grado di atterrare e decollare
persino su minuscole piazzole nel mezzo del nulla, se necessario. Le sue
enormi turbine ad alte prestazioni possono ruotare di 360 gradi per dare
una completa manovrabilità anche a velocità supersoniche. Le immense
prese d'aria dei motori sono protette da un sofisticato sistema di
canalizzazione dell'aria, che la filtra attivamente davanti al motore e
rimuove qualsiasi cosa grande abbastanza da poter danneggiare le lame
della turboelica. I motori sono potenti abbastanza da sollevare lo scafo
pesantemente armato e possono mantenerlo in sospensione, anche senza
guida, per due ore prima di esaurire il combustibile.

Il design somiglia a quello di un elicottero e potrebbe non sembrare
molto veloce, ma l'apparenza inganna. La struttura compatta dello
Stiletto può resistere a qualsiasi cosa almeno fino a Mach 2 per brevi
periodi di tempo; Ha una velocità di crociera di Mach 1.3 e una massima
di 2.1 con i postbruciatori inseriti. Questi eccellenti risultati
rendono le prestazioni dello Stiletto migliori di quelle della maggior
parte dei caccia militari.

Una volta in aria, lo Stiletto può saltare come una cavalletta ed è
decisamente spietato nelle mani di un pilota esperto. Può effettuare un
giro completo lungo le pareti dell'hangar in sei secondi, mantenendo la
sua mitragliatrice frontale puntata dritta sul bersaglio per tutto il
percorso. Può effettuare una giravolta in 0,3 secondi e ottenere
l'aggancio per un missile contro un aereo stealth ancora prima di
completare la manovra.

I missili sono inseriti in agganci montati sotto le pinne. Lo Stiletto è
dotato di potenti strumenti di guerra elettronica, con un apparato di
ultimissima generazione inserito all'interno del muso, che contiene
diversi laser di puntamento, un sofisticato impianto radar, un sistema
ottico paragonabile a quello dei satelliti spia e molto altro.

Alcuni piccoli emettitori per contromisure elettroniche sono posizionati
in punti strategici su tutto lo scafo, per sganciare i missili in arrivo
e disturbare i segnali radar ricevuti. I punti di aggancio possono
montare una grande varietà di armamenti, e l'elettronica è interamente
modulare e aggiornabile. Si ricordi, però, che lo spazio su questo
velivolo è limitato.

I potenti motori Volkot VO-36 consumano una grande quantità di
combustibile, e l'autonomia dello Stiletto è limitata. Conservando
abbastanza carburante per le operazioni di combattimento, il suo raggio
effettivo non supera i 2000 km. All'interno di quel raggio, questo
velivolo è però il signore assoluto dei cieli.

Si noti che a causa delle sue prestazioni eccezionali, questo velivolo
non è adatto a piloti inesperti. La sua guida anche a bassa velocità è
stata definita dai nostri collaudatori esperti come "difficilotta".

Lo Stiletto necessita di un hangar piccolo per la manutenzione. Ha tre
punti di montaggio per armi, uno piccolo sul naso e due medi sotto le
ali.

### Dottrina Consigliata

Lo Stiletto è l'ideale per l'intercettazione a corto raggio di velivoli
ostili che rappresentano una minaccia alle basi PHALANX o a obiettivi
civili. Potrebbe permettersi un testa a testa con qualsiasi cosa su
questa terra, e vincerebbe. Tuttavia, lo Stiletto non può essere messo
in campo contro bersagli lontani più di 2000 km dall'hangar, poiché non
avrebbe abbastanza carburante per combattere e rientrare alla base. Il
rifornimento in volo potrebbe estenderne il raggio operativo, ma
richiederà ulteriori studi e test.

Le prestazioni contro i velivoli extraterrestri non possono essere
misurate, ovviamente, ma non possiamo fare meglio del nostro meglio. Se
mai una vera minaccia aliena dovesse comparire durante le nostre vite, e
lo Stiletto non dovesse reggere il confronto, allora per la nostra razza
sarebbero grossi problemi.

### Addenda

C.te Paul Navarre, 18 marzo 2084:

Comandante, ho appena dato un'occhiata a questi mezzi classe Stiletto
sulla carta e dal vivo, e sono sconvolto. È difficile credere che siamo
stati capaci costruire queste cose nel 2026 -- E che nessuno abbia mai
realizzato che razza di tesoro si trovasse tra le mani. Questo, almeno,
fino ad oggi. Quello che abbiamo qui è probabilmente il più manovrabile
velivolo mai costruito; Surclassa persino gli elicotteri d'attacco, e
potrebbe addirittura volare in tondo attorno ai migliori jet del giorno
d'oggi. Fa cose che persino i mezzi più moderni non possono nemmeno
sognare.

È anche un incubo da pilotare, per via della sua instabilità intrinseca,
soprattutto ad alta velocità. Il file originale sottostima notevolmente
questa parte della valutazione tecnica. I nostri piloti, però, mi dicono
che pensano di poter far volare questa bellezza. Ancora meglio, siamo
riusciti a recuperarne un esemplare perfettamente intatto, che adesso si
trova in officina per essere reso di nuovo operativo. Ho usato la mia
autorità per dare carta bianca ad un progetto di recupero completo e per
una serie di test di volo. Questo è semplicemente il miglior mezzo da
mischia aerea che ho mai avuto l'onore di vedere. Ci servirà.

Statistiche del velivolo:

*Dimensioni:* 5m x 11m x 4m

*Velocità di crociera:* 1.380 km/h

*Velocità massima:* 2.230km/h

*Raggio operativo:* 2.000km

*Equipaggio:* 1

*Agganci:* 1 piccolo (naso), 2 medi (ali), 2 trasporti equipaggiamento,
1 spazio per armatura

------------------------------------------------------------------------

## Links

[300px](image:Inter_stiletto.jpg "wikilink")

[Category:General](Category:General "wikilink")
[Category:Aircraft](Category:Aircraft "wikilink")