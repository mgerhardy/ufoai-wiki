## Αξιολόγηση Αεροσκάφους -- Στιλέττο - Αναχαιτιστικό

**ΕΠΙΠΕΔΟ ΑΠΟΡΡΗΤΟΥ ΜΑΥΡΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Σ' -- Μόνο για τα μάτια του Διοικητή

Αρχειοθέτηση: 04 Νοεμβρίου 2026

Από: Δρ. Richard Strohm, Διοικητής Βάσης, PHALANX, Διοίκηση Επιχειρήσεων
Ειρηνικού

------------------------------------------------------------------------

### Περίληψη

Βρίσκομαι στην ευχάριστη θέση να αναφέρω ότι κατασκευάσαμε το πρώτο
λειτουργικό μοντέλο του αναχαιτιστικού επόμενης γενιάς και ότι
ολοκλήρωσε στο έπακρο όλες τις δοκιμασίες πτήσης. Ίσως να ακουσώ
υπερόπτης, όμως πιστεύω ότι είναι από τα καλύτερα δείγματα ανθρώπινης
τεχνολογίας που έχουν φτιαχτεί ποτέ.

Το Στιλέττο είναι μονοθέσιο μαχητικό εναέριας υπεροχής με δυνατότητες
κάθετης προσγείωσης και απογείωσης (VTOL), γεγονός που του επιτρέπει να
προσγειώνεται σε μικροσκοπικούς διαδρόμους ή στη μέση του πουθενά αν
χρειαστέι. Οι τεράστιες τουρμπίνες υψηλής απόδοσης μπορούν να στρέφονται
κατά 360 μοίρες, παρέχοντας μέγιστη ικανότητα ελιγμών ακόμα και σε
υπερηχητικές ικανότητες. Οι μεγάλες εισαγωγές των κινητήρων
προστατεύονται από ένα περίπλοκο σύστημα διοχέτευσης αέρα το οποίο
φιλτράρει ενεργά τον αέρα μπροστά από τους κινητήρες και απομακρύνει
οποιοδήποτε αντικείμενο θα μπορούσε να κάνει ζημιά στα πτερύγια των
τουρμπίνων. Οι κινητήρες είναι αρκετά ισχυροί ώστε να σηκώνουν την βαριά
θωρακισμένη άτρακτο και να την διατηρούν αιωρούμενη ως και δύο ώρες
μέχρι να τελειώσουν τα καύσιμα.

Ο ελικοπτεροειδής σχεδιασμός του Στιλέττο μπορεί να μην μοιάζει
γρήγορος, όμως τα φαινόμενα απατούν. Η συμπαγής κατασκευή του μπορεί να
αντέξει μέχρι και 2 Μαχ για μικρές περιόδους. Η μέση του ταχύτητα είναι
1,3 Μαχ και η μέγιστη ταχύτητα με τους μετακαυστήρες είναι 2,1 Μαχ. Οι
δυνατότητες αυτές βάζουν το Στιλέττο πολύ πιο μπροστά από στρατιωτικά
αεριωθούμενα μαχητικά που δεν έχουν υπερηχιτικές ικανότητες.

Μόλις βρεθεί στον αέρα, μπορεί να χοροπηδάει σα λαγός και γίνεται
απόλυτα αδίστακτο στα χέρια ενός έμπειρου πιλότου. Μπορεί να εκτελέσει
πλήρη κύκλο του υποστέγου του σε έξι δευτερόλεπτα διατηρώντας συνεχώς το
πολυβόλο του ρύγχους στραμμένο στο στόχο. Μπορεί να εκτελέσει τούμπα
γύρω από τον εαυτό του σε 0,3 δευτερόλεπτα και να κλειδώσει με πυραύλους
ένα αεροσκάφος στελθ πρωτού καν ολοκληρώσει την περιστροφή του.

Το Στιλέττο κουβαλάει πυραύλους σε υποδοχές ακριβώς κάτω από τα
εξωτερικά πτερύγια. Επίσης έχει μεγάλες δυνατότητες Ηλεκτρονικού
Πολέμου, καθώς διαθέτει ένα σύνολο αισθητήρων τελευταίας τεχνολογίας στο
εσωτερικό του ρύγχους που περιλαμβάνει αρκετά laser στόχευσης, ένα
εξελιγμένο σύστημα ρανταρ, οπτική απεικόνιση αντίστοιχης ισχύος με ενός
κατασκοπευτικού δορυφόρου και άλλα. Ακόμα, έχουν τοποθετηθεί μικροί
πομποί ΗΑΜ (Ηλεκτρονικά Αντί-Μετρα) σε στρατηγικά σημεία της ατράκτου
ώστε αντιμετωπίζουν το κλείδωμα εχθρικών πυραύλων και να παρεμβάλλονται
αποτελεσματικά στα εισερχόμενα ρανταρ. Οι υποδοχές οπλισμού μπορούν να
φέρουν πληθώρα εξοπλισμών, ενώ ο ηλεκτρονικός εξοπλισμος είναι πλήρως
αναβαθμίσιμος. Μην ξεχνάτε, όμως, ότι ο χώρος "κοστίζει" στο σκάφος
αυτό.

Οι ισχυροί κινητήρες VO-36 της Volkot καταναλώνουν μεγάλες ποσότητες
καυσίμων και η χωρητικότητα του Στιλέττο δεν είναι μεγάλη. Η μέγιστη
ακτίνα δράσης δεν ξεπερνάει τα 2.000 χλμ προκειμένου να έχει αρκετά
καύσιμα και για την αναχαίτιση. Παρόλα αυτά, μέσα σε αυτή την εμβέλεια
το Στιλέττο είναι άρχοντας των πάντων.

Πρέπει να αναφερθεί ότι, λόγω της εξαιρετικής συμπεριφοράς του σκάφους
αυτού, δε συστήνεται η χρήση του από αρχάριους πιλότους. Οι δοκιμαστικοί
πιλότοι περιγράψαν τη συμπεριφορά του σε χαμηλές ταχύτητες ως
'περίεργη'.

Το Στιλέττο χρειάζετια 1 Μικρό Υπόστεγο για αποθήκευση και συντήρηση.
Διαθέτει 3 υποδοχές οπλισμού: 1 μικρή στο ρύγχος και 2 μεσαίες στα
φτερά.

### Προτεινόμενο Δόγμα Χρήσης

Το Στιλέττο είναι ιδανικό για αναχαίτηση σε μικρή εμβέλεια των εξωγήινων
σκαφών που απειλούν βάσεις της PHALANX ή κοντινούς πολιτικούς στόχους.
Μπορεί να αντιμετωπίσει στα ίσα οτιδήποτε στη Γη και θα κερδίσει. Όμως,
το Στιλέττο δεν μπορεί να χρησιμοποιηθεί ενάντια σε στόχους που είναι
περισσότερο από 2000 χλμ μακριά, καθώς δεν του αρκούν τα καύσιμα για να
εκτελέσει ελιγμούς μάχης και να επιστρέψει στη βάση. Εναέριος
ανεφοδιασμός πιθανόν να ενίσχυε την ακτίνα δράσης, όμως θα χρειαζόταν
επιπρόσθετη ανάπτυξη.

Δεν γίνεται, φυσικά, να υπολογίσουμε εκ των προτέρων την
αποτελεσματικότητά του ενάντια σε εξωγήινα σκάφη, όμως είναι απλούστατα
το καλύτερο που μπορούμε να κάνουμε. Αν τελικά εμφανιστεί μια εξωγήινη
απειλή και το Στιλέττο δεν μπορεί να ανταπεξέλθει, τότε η ανθρώπινη φυλή
θα έχει μεγάλους μπελάδες.

### Πρόσθετα

Προσθήκη, Διευθυντής Paul Navarre, 18 Μαρτίου 2084:

Κύριε Διοικητά, μόλις εξέτασα τα αεροσκάφη τύπου Στιλέττο στο χαρτί αλλά
και απο κοντά, και πραγματικά με έχουν αφήσει άναυδο. Δϋσκολα πιστεύει
κανείς ότι αυτά τα αεροσκάφη κατασκευάστηκαν το 2026 -- και κανείς δεν
είχε συνειδητοποιήσει μέχρι τώρα το διαμάντι που έιχε στα χέρια του.
Πρόκειται κατά πάσα πιθανότητα για το πιο ευέλικτο αεροσκάγος που
φτιάχτηκε ποτέ: ξευτιλίζει τα επιθετικά ελικόπτερα και μπορεί να κάνει
κύκλους γύρω από τα τζετ τελευταίας τεχνολογίας. Έχει δυνατότητες που τα
περισσότερα σύγχρονα αεροσκάφη ούτε καν ονειρεύονται.

Επίσης είναι εφιαλτικό στο πέταγμα λόγω της εγγενούς αστάθειάς του,
ειδικά σε μεγάλες ταχύτητες. Η αρχική αναφορά είχει υποβαθμίσει
σημαντικά αυτό το κομμάτι της τεχνικής ανάλυσης. Παρόλα αυτά, ο
Διοικητής σμήνους al-Kuhar επιμένει ότι οι πιλότοι μας μπορούν να τα
καταφέρουν, και προσωπικά τον πιστέυω. Το ακόμα καλύτερο είναι ότι
καταφέραμε να εντοπίσουμε ένα άθικτο δείγμα και αυτή τη στιγμή βρίσκεται
στο μηχανουργείο μας για συντήρηση. Πήρα την πρωτοβουλία και ενέκρινα
πλήρη ανακατασκευή του και δοκιμές πτήσης.

Πρόκειτα απλά για το καλύτερο αεροσκάφος που έχω συναντήσει ποτέ για
αερομαχίες μικρής απόστασης. Θα το χρειαστούμε σίγουρα.

Χαρακτηριστικά Αεροσκάφους:

*Μέγεθος:* 5μ x 11μ x 4μ

*Μέση ταχύτητα:* 1.380 χλμ/ώρα

*Μέγιστη ταχύτητα:* 2.230 χλμ/ώρα

*Επιχειρησιακή εμβέλεια:* 2.000χλμ

*Μέγιστο πλήρωμα:* 1

*Οπλικά συστήματα:* 1 μικρή υποδοχή (ρύγχος), 2 Μεσαίες υποδοχές
(φτερά), 2 υποδοχές Εξοπλισμού, 1 υποδοχή Θωράκισης

------------------------------------------------------------------------

## Links

[300px](image:Inter_stiletto.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")