## Repülőgép értékelő jelentés -- Stiletto osztályú elfogó-vadász

**FEKETE BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Sigma Engedély -- Kizárólag a parancsnok részére

Készült: 2026. november 4.,

Dr. Richard Strohm bázisparancsnok, PHALANX, Csendes-óceáni Műveleti
Parancsnokság

------------------------------------------------------------------------

### Áttekintés

Nagy örömmel jelenthetem, hogy a következő generációs
elfogó-vadászgépünk első sorozatgyártott modellje elkészült, és minden
repülési tesztet bravúrosan teljesített. Hencegésnek tűnhet, de az
emberi technológia valaha elkészült a legkiválóbb darabja lehet ez a
gép.

A Stiletto együléses légifölény-vadász VTOL (Vertical Take-Off and
Landing -- függőlegesen fel- és leszálló) képességgel. A gép még az apró
helikopter-leszállóhelyeken, vagy akár a semmi közepén is letehető, ha
kell. Hatalmas, nagyteljesítményű turbofan hajtóművei 360 fokban
körbefordíthatók, teljes irányíthatóságot biztosítva még hangsebesség
fölött is. Az óriási hajtómű beömlőnyílásokat kifinomult légterelő
rendszer védi, ami aktívan szűri a hajtómű előtti levegőt, és minden
anyagdarabot eltérít, ami elég nagy ahhoz, hogy kárt tegyen a
turbinalapátokban. A hajtóművek bőven elegendő erejűek a vastagon
páncélozott géptörzs felemeléséhez, és akár két órán át is képesek
segítség nélkül, egy helyben lebegtetni a gépet, mielőtt kifogyna minden
üzemanyag.

A helikopterszerű konstrukció nem tűnik túl gyorsnak, de a látszat csal.
A Stiletto tömör sárkánya rövid ideig több mint 2 Mach-ot is képes
átvészelni; utazósebessége 1,3 Mach és a legnagyobb sebessége,
utánégetővel, 2,1 Mach. Ezek magas mutatók messze meghaladják sok
katonai, sugárhajtású, szuperszonikus utazósebességre nem képes gép
értékeit.

A levegőbe emelkedve szöcskeként ugrándozik, tapasztalt pilóta kezében
pedig abszolút könyörtelen fegyver. Oldalirányban körberepülheti a
hangárt 6 másodperc alatt, végig célon tartva orrba épített gépágyúját.
Három tizedmásodperc alatt megfordul saját tengelye körül és rakétái
célzóberendezésével még azelőtt befogja a lopakodó gépeket is, mielőtt a
forduló befejeződne.

A rakétákat a szárnycsonkok alatti felfüggesztési pontokra lehet
felszerelni. A Stiletto hatásos elektronikus hadviselésre is képes,
felszerelve a legkorszerűbb szenzorkészlettel orrában. A készletben
helyet kapott -- többek közt -- számos célmegjelölő lézer, egy
kifinomult radar- és egy optikai, kémműholdakkal azonos erejű, képalkotó
rendszer. A kis, géptörzs stratégia pontjain elhelyezett ECM jeladók
megtévesztik a rakéták célzóberendezését és aktívan zavarják az
ellenséges radarjelet. A felfüggesztési pontokra sokféle fegyverzet
rögzíthető, elektronikája moduláris és frissíthető. Viszont nem szabad
elfelejteni, a hely luxusnak számít ebben a gépben.

Az erős, Volkot VO-36-os hajtóművek üzemanyagfogyasztása nagy, és a
Stilettoba nem fér sok. Hogy az elfogásra is elegendő üzemanyag
maradjon, legnagyobb hatótávolsága 2000 kilométernél nem lehet nagyobb.
Viszont ezen a távolságon belül a gép mindent ural amit észlel

Vegye figyelembe, hogy a gép, különleges teljesítménye miatt nem
ajánlott kezdő pilótáknak. Alacsony sebességeken, a tesztelő személyzet
szerint, 'trükkös' az irányítása.

A Stiletto tárolása, karbantartása és indítása 1 kis hangárt igényel.
Három fegyverfelfüggesztési pontja van, az orrban 1 könnyű fegyvernek,
és 2 a szárnycsonkokon, közepes fegyverzetnek.

### Alkalmazási javaslat

A Stiletto az ideális választás PHALANX bázisokat, vagy közeli civil
célpontokat fenyegető, ellenséges repülőgépek kis távolságú elfogására.
Bármely Földön épült géppel birokra kelhet, győzni fog. Viszont nem
küldhető 2000 kilométernél messzebb lévő célokra, mivel az üzemanyag nem
lesz elég a támadó manőverezéshez és a visszaútra is egyszerre.
Felmerült, hogy légi utántöltéssel növeljük meg a hatótávolságot, de ez
további fejlesztést igényel.

Teljesítménye földön kívüli légijárművekkel szemben természetesen nem
mérhető, de a legjobb amit tehetünk, hogy a legjobbat küldjük. Ha
életünkben valaha is valódi idegen támadással találkozunk és a Stiletto
nem felel meg, az emberiség bajban lesz.

### Megjegyzés

Paul Navarre alezr. megjegyzése, 2084. március 18.:

Parancsnok úr, nemrég vizsgáltam meg ezeket a Stiletto osztályú gépeket
papíron és személyesen is -- teljesen megállt az eszem. Nehéz elhinni
hogy mi építettük ezeket a kicsikéket még 2026-ban -- és hogy senki sem
vette észre, micsoda kincset tart a kezében, mostanáig. Amit itt látunk,
az talán a valaha épült legmozgékonyabb repülőgép; harci helikoptereket
szégyenít meg és a legkorszerűbb sugárhajtású gépeket is körbetáncolja.
Olyan dolgokra képes, amiről a legtöbb modern repülőgép nem is
álmodozhat.

Viszont benne rejlő instabilitása miatt rémálom vele repülni, különösen
nagy sebességeknél. Az eredeti akta nagyon jelentéktelennek tünteti fel
ezt a részt a technikai felmérésben. Ennek ellenére al-Kuhar
repülőezredes kitart amellett hogy pilótáink tudnak majd bánni vele, én
meg úgy gondolom, megbízom benne. Ami még jobb, sikerült felkutatnunk a
gép egy sértetlen példányát, a műhelyben épp most helyezik újra üzembe.
Saját felelősségemre engedélyt adtam a teljes helyreállításra és
repülési tesztekre.

Egyszerűen ez a legjobb, fordulóharcra kitalált repülőgép amit valaha
láttam. Szükségünk lesz rá.

------------------------------------------------------------------------

## Links

[300px](image:New_Stiletto.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")