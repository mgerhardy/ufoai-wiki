## การประเมินยานบิน -- ยานขับไล่ขั้นสติลเลตโต

**เอกสารลับ ระดับสีดำ**

หน่วยรับมือมนุษย์ต่างดาว PHALANX

เอกสารเทคนิค ข้อมูลระดับซิกม่า -- เฉพาะผู้บัญชาการเท่านั้น

วันที่เก็บ: 4 พฤศจิกายน 2026

โดย: ดร. ริชาร์ด สตอร์ม, ผู้บัญชาการฐาน, PHALANX, หน่วยปฏิบัติการแปซิฟิค

------------------------------------------------------------------------

### ภาพรวม

ผมมีความยินดีจะแจ้งให้ทราบว่า การผลิตยานรบขับไล่ต้นแบบรุ่นแรกได้เสร็จสิ้น
และการบินทดสอบก็เสร็จสิ้นอย่างดี แม้จะดูว่าเป็นการโอ้อวดก็ตาม
แต่มันอาจเป็นเครื่องบินที่ดีที่สุดที่มนุษย์เคยสร้างขึ้น

สติลเลตโตเป็นเครื่องบินนักบินเดี่ยวที่มีระบบขึ้นลงทางดิ่ง (VTOL)
ทำให้สามารถลงจอดในพื้นที่จำกัดได้หากจำเป็น ใบพัดแบบเทอร์โบขนาดใหญ่สามารถหมุนรอบ 360
องศา ได้แม้แต่ในความเร็วเหนือเสียง เครื่องยนต์ขนาดใหญ่ถูกห่อหุ้มด้วยระบบจัดการอากาศ
ที่จะกรองอากาศด้านหน้าเครื่องยนต์ และป้องกันวัสดุที่ใหญ่พอจะมีผลกับใบพัดไม่ให้เข้าไปได้
เครื่องนี้มีกำลังพอจะยกโครงสร้างเสริมกราะ
และสามารถลอยตัวได้เองถึงสองชั่วโมงก่อนเชื้อเพลิงจะหมด

การออกแบบคล้ายเฮลิคอปเตอร์อาจดูไม่เร็ว แต่รูปร่างนั้นหลอกตากันได้
โครงสร้างกระทัดรัดของสติลเลตโตสามารถทนความเร็วได้ถึง 2 มัคในช่วงเวลาสั้นๆ
มีอัตราความเร็วเฉลี่ยที่ 1.3 มัคและความเร็วสูงสุดที่ 2.1 มัคด้วยการใช้เทอร์โบ
ความเร็วนี้ทำให้สติลเลตโตเร็วกว่าเครื่องบินเจ็ตหลายแบบ
ซึ่งไม่มีความสามารถในการเร่งความเร็วพิเศษ

เมื่ออยู่ในอากาศ มันคล่องตัวราวกับนก และหากมีนักบินที่มีประสบการณ์แล้วก็เป็นเครื่องบินที่น่ากลัว
มันสามารถหมุนรอบตัวในโรงเก็บได้ในหกวินาที โดยปืนกลยังล็อคเป้าเดิมตลอด
มันสามารถตีลังกาได้ใน 0.3 วินาที
และสามารถล็อคเป้าเครื่องบินพรางตัวไดก่อนที่จะตีลังการอบเสียอีก

เราสามารถติดมิซไซล์ได้บริเวณปีก สติลเลตโตยังมีอุปกรณ์อิเลคทรอนิคส์ชั้นเยี่ยม
โดยมีระบบเซ็นเซอร์อย่างดีภายในส่วนหัว ซึ่งประกอบไปด้วย เลเซอร์นำร่อง,
ระบบเรดาร์ทันสมัย, ระบบจับภาพที่ดีเท่าเทียมกับดาวเทียมจารกรรม และอื่นๆ เครื่องปล่อย ECM
ขนาดย่อมที่ติดตั้งไว้ตามตัวเครื่องจะสามารถต่อต้านระบบล็อคเป้ามิซไซล์และเรดาร์ตรวจจับได้
ส่วนหัวสามารถติตตั้งเกราะเสริมได้หลากหลาย และระบบอิเลคทรอนิคส์ก็พร้อมจะอัพเกรดได้
แต่ขอให้จำไว้ว่าพื้นที่ของยานบินลำนี้เป็นสิ่งมีค่าที่สุด

เครื่องยนต์ Volkot VO-36 กินเชื้อเพลิงมาก และถังความจุของสติลเลตโตก็ไม่ใหญ่นัก
เพื่อให้เหลือเชื้อเพลิงเพียงพอต่อการปฏิบัติการ ระยะที่ปฏิบัติการได้ก็ไม่เกิน 2,000 กม.
อย่างไรก็ตามภายในระยะนี้ ยานบินนี้เป็นเจ้าเวหาในพื้นที่

เนื่องจากการปฏิบัติงานที่ยอดเยี่ยม ยานบินนี้ไม่ควรให้นักบินฝึกหัดขับ
นักบินทดสอบบอกเราว่าการขับเคลื่อนความเร็วต่ำนั้น "ซับซ้อน"

สติลเลตโตต้องใช้โรงเก็บเครื่องบินเล็กหนึ่งที่ สำหรับการจัดเก็บ ซ่อมบำรุงและการปฏิบัติการ
มันมีจุดติดอาวุธสามแห่ง ที่ติดอาวุธเล็ก 1 จุดที่ปลายเครื่องบิน และที่ติดอาวุธขนาดกลาง 2จุดบนปีก

### กฎข้อแนะนำ

สติลเลตโตเหมาะกับการทำงานขัยไล่ระยะสั้น ซึ่งคุกคามฐาน PHALNAX หรือเป้าหมายพลเรือนอื่น
มันสามารถสู้กับทุกสิ่งในโลกและเอาชนะได้ อย่างไรก็ตาม
สติลเลตโตไม่สามารถไปถึงเป้าหมายได้เกิน 2000 กม.จากโรงเก็บ
เพราะมันมีเชื้อเพลิงไม่พอสำหรับทั้งการโจมตีและการกลับฐาน
การเติมเชื้อเพลิงระหว่างบินอาจต้องใช้เมื่อต้องการรบทางไกล แต่ต้องมีการพัฒนาเพิ่มเติม

เรายังวัดการปฏิบัิติการกับยานต่างดาวไม่ได้ แต่เราก็ทำได้ดีที่สุดแล้ว
หากมีการรุกรานจากต่างดาวจริงในชั่วชีวิตของเรา และสติลเลตโตยังช่วยไม่ได้
มนุษยชาตก็ตกที่นั่งลำบากหนัก

### ข้อมูลเพิ่มเติม

ข้อมูลเพิ่มเติม, ผบ. พอล นาวาเร, 18 มีนาคม 2084:

ท่านผุ้บัญชาการ ผมได้ตรวจสอบยานขับไล่สติลเลตโตทั้งด้านเอกสาร และตรวจด้วยตนเอง
และมันทำให้ผมทึ่งมาก ไม่น่าเชื่อว่าเราสามารถสร้างยานลำนี้ได้ตั้งแต่ 2026 --
และไม่มีเคยรู้เลยว่าพวกเขามีของมีค่าอยู่ักับตัว จนถึงตอนนี้
สิ่งที่เรามีก็คือยานบินที่มีความคล่องตัวที่สุด มันมีความสามารถเหนือเฮลิคอปเตอร์
และสามารถหลบหลีกเครื่องเจ็ทได้ และสามารถทำในสิ่งที่ยานบินสมัยใหม่ได้แค่คิด

แต่มันก็เป็นเครื่องที่บินได้ยากเพราะความไม่เสถียร โดยเฉพาะในความเร็วสูง
เอกสารดั้งเดิมนั้นได้ละเลยข้อมูลเทคนิคส่วนนี้ แต่นักบินของเราได้แจ้งว่าพวกเขาทนได้
ยิ่งไปกว่านั้น เราค้นพบยานต้นแบบที่ยังสมบูรณ์
และตอนนี้อยู่ในห้องช่างเพื่อซ่อมแซมให้กลับมาใช้งานได้ ผมได้อนุมัติให้ทำการซ่อมแซมและทดสอบบิน
นี่เป็นยานรบแบบคล่องตัวที่ดีที่สุดที่ผมเคบเห็น และเราต้องใช้มัน

ข้อมูลจำเพาะ:

ขนาด: 5 ม. x 11 ม. x 4 ม.

ความเร็วปกติ: 1,380 กม./ชม.

ความเร็วสูงสุด: 2,230 กม./ชม.

ขอบเขตการทำงาน: 2,000 กม.

ลูกเรือ: นักบิน 1 คน

อุปกรณ์: ที่ติดอาวุธขนาดเล็ก 1 จุด (ส่วนหัว), ที่ติดอาวุธขนาดกลาง 2 ช่อง (ปีก),
ช่องติดอุปกรณ์ 2 ช่อง,ช่องใส่เกราะ 1 แห่ง

### ลิ้งค์

- [Vehicles & UFOs](Vehicles_&_UFOs "wikilink")

------------------------------------------------------------------------

[Category:General](Category:General "wikilink")
[Category:Aircraft](Category:Aircraft "wikilink")