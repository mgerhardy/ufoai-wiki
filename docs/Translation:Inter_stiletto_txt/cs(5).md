## Vyhodnocení letounu -- Stíhačka třídy Stiletto

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Technická dokumentace, prověření Sigma -- pouze pro velitele

Zaznamenáno: 4. listopadu 2026

Kým: Dr. Richard Strohm, Velitel základny, PHALANX, Velení tichomořských
operací

------------------------------------------------------------------------

### Souhrn

Jsem velice šťastný, že mohu oznámit dokončení prvního výrobního modelu
naší stíhačky nové generace a jeho bezproblémové projití všemi letovými
zkouškami. Přestože to nejspíš bude znít jako vychloubání, může to být
nejlepší kousek lidské technologie, který byl kdy vytvořen.

Stiletto je nepřekonatelná jednomístná stíhačka se schopnostmi SVP
(Svislý Vzlet a Přistání), které jí umožňují přistávat na velice malých
přistávacích plochách nebo pokud je to nutné uprostřed ničeho. Její
ohromná a vysoce účinná turbodmychadla se mohou otáčet o 360 stupňů k
dosažení plné manévrovatelnosti a to i při nadzvukových rychlostech.
Obrovská sání motoru jsou chráněna důmyslným systémem vzdušných kanálků,
které před motorem aktivně čistí vzduch a odvádějí pryč jakýkoliv kousek
materiálu, který je dostatečně velký na to aby poškodil lopatky
dmychadla. Tato turbodmychadla jsou více než dostatečně silná ke
zvednutí vysoce vyzbrojeného trupu a bez podpory ho mohou udržet ve
vzduchu až dvě hodiny než spálí veškeré své palivo.

Helikoptérový tvar letounu nemusí vypadat zvláště rychlý, ale zdání
někdy klame. Celistvá kostra Stiletta je schopna krátkodobě vydržet
cokoliv až do rychlosti dvou Machů. Jeho cestovní rychlost je 1.3 Machu,
maximální s přídavným spalováním 2,1 Machu. Tyto vysoké meze staví
Stiletto vysoko nad mnoho vojenských tryskových stíhaček, které nejsou
schopny dosahovat takových rychlostí.

Jakmile je ve vzduchu, umí poskakovat jako zajíc a v rukách zkušeného
pilota je naprosto nelítostný. Je schopen bokem obletět svůj hangárový
komplex během šesti sekund zatímco stále udržuje příďový kulomet
zaměřený na cíl. Dokáže se zcela přetočit během tří desetin sekundy a
zaměřit řízené střely na letoun typu stealth ještě před tím, než je
obrátka dokončena.

Řízené střely jsou umístěny v závěsnících přímo pod vnějšími křidélky.
Stiletto má také výkonné prostředky elektronického boje s nejmodernější
senzorickou soustavu umístěnou v přídi. Ta zahrnuje -- ale není omezena
na -- několik zaměřovacích laserů, propracovaný radarový systém a
optické zobrazování výkonné tak jako v jakémkoliv špionážním satelitu.
Malé EPO emitory umístěné na strategických místech po celém trupu zmatou
zaměřovač raket a jsou schopny aktivně rušit příchozí radarové paprsky.
Závěsník zbraní může pojmout velký výběr výzbroje a elektronika je kvůli
možnosti zdokonalování zcela modulární. Nicméně je třeba pamatovat na
to, že v letounu není prostoru nazbyt.

Silné motory Volkot VO-36 spotřebují ohromné množství paliva a nosnost
Stiletta není velká. S ponecháním dostatku paliva pro stíhání není jeho
maximální účinný dolet větší než 2000 kilometrů. Ale uvnitř tohoto
dosahu je tento letoun naprosto nepřekonatelný.

Vezměte prosím na vědomí, že v důsledku svého mimořádného výkonu by
neměl být tento letoun používán nezkušenými piloty. Našimi testovacími
posádkami bylo jeho ovládání za malých rychlostí popisováno jako
'záludné'.

Stiletto vyžaduje jeden malý hangár na uložení, údržbu a vyzbrojení. Má
tři střední závěsníky zbraní, jeden na přídi a dva pod křidélky.

### Taktická doporučení

Stiletto je ideální pro krátkodobé stíhání nepřátelských plavidel
ohrožujících základny PHALANXu nebo poblíž civilních cílů. Je schopno
postavit se čemukoliv na Zemi a vyhraje. Bohužel nemůže být vysláno
proti cílům, které jsou od jeho hangáru vzdáleny více než 2000 km, neboť
by nemělo dostatek paliva pro útočné manévry a zpáteční let na základnu.
Pro zvětšení bojového dosahu lze uvažovat o doplňování paliva během
letu, ale to by vyžadovalo dodatečný vývoj.

Výkonnost proti mimozemskému letounu nemůže být samozřejmě změřena, ale
dělali jsme to nejlepší co jsme mohli. Pokud se skutečně dožijeme
příchodu cizácké hrozby a Stiletto nebude schopno zastat svou práci, pak
bude lidská rasa v maléru.

### Dodatky

Dodatek, Velitel Paul Navarre, 18. března 2084:

Veliteli, právě jsem se podíval na tyto lodě třídy Stiletto na papíře i
ve skutečnosti a naprosto mě uchvátily. Jen těžko lze uvěřit, že jsme
zkonstruovali tyhle věcičky už v šestadvacátém --- a že si nikdo ani
nedokázal představit jaký poklad drželi ve svých rukou. Tedy až doteď.
To co máme je pravděpodobně nejmanévrovatelnější letoun který byl kdy
postaven; naprosto zahanbí útočné helikoptéry a dokáže v kruzích oblétat
nejmodernější tryskáče. Dělá zkrátka věci o kterých se moderním letounům
může jenom zdát.

Na druhou stranu je noční můrou pilotovat ho díky jeho letové
nestabilitě, zejména ve vyšších rychlostech. Původní zpráva vážně
podceňuje tuto část technického hodnocení. I přesto mě naši piloti
informovali, že budou schopni to zvládnout. A co je ještě lepší,
podařilo se nám vysledovat úplný nepoškozený exemplář a právě v dílně
probíhá jeho uvedení do provozu. Na mou zodpovědnost jsem vydal pokyn
pro úplné vybavení a letové testy. Tohle je prostě ten nejlepší stíhací
nástroj jaký jsem kdy viděl. Budeme ho potřebovat.

Statistiky letounu:

*Rozměry:* 5m x 11m x 4m

*Cestovní rychlost:* 1 380 km/h

*Maximální rychlost:* 2 230 km/h

*Akční rádius:* 2 000 km

*Posádka:* jeden člen

*Závěsníky:* jeden malý na přídi, dva střední pod křidélky, dva nosiče
vybavení, jedna pozice na pancéřování

------------------------------------------------------------------------

## Odkazy

[300px](image:Inter_stiletto.jpg "wikilink")

Dále také [Dopravní prostředky a
UFA](Dopravní_prostředky_a_UFA "wikilink")