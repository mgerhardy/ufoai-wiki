# Záznam v UFOpaedii

## Návrh

**KOMU:** Velitel základny, PHALANX, Velení atlantických operací

**OD:** Dr. Connor, VaV: biologické oddělení, PHALANX, Velení
atlantických operací

**DATUM:** %02i %s %i

**PŘEDMĚT:** Návrh: Plyn proti cizákům

Veliteli,

Od samého začátku invaze jsme mohli jenom krčit rameny nad cizáckou
biologií. Nevěděli jsme téměř nic o jejich biologii, jejich genetice
nebo o jejich potencionálních zranitelných místech. To nás zanechalo
bezmocnými na poli biologického a chemického válčení.

Naše výzkumy rozličných živých a mrtvých cizáckých exemplářů nám mnohé
osvětlily. Díky objevům, které jsme učinili během uplynulých několika
měsíců, můj tým i já věříme, že jsme připraveni zahájit program v
oblasti biologicko-chemického boje proti cizácké hrozbě. Máme tkáňové
vzorky, údaje pitev, živé exempláře ke zkoumání; všechny nezpracované
materiály, které potřebujeme k objasnění způsobu jak vhodně ochromit
cizácké jedince v boji, aniž bychom byli donuceni poslat příslušníky
PHALANXu do boje tváří v tvář.

Bude to výzva díky stálé ochraně a filtraci, kterou poskytuje cizácké
dýchací ústrojí zabraňující jakýmkoliv škodlivým látkám vniknout do
plic, ale pokud autorizujete dostatečný prostor v laboratořích a
financování, můžeme téměř jistě vyvinout aerosolovou směs, která vyřadí
zasažené cizáky chemickým nebo biologickým způsobem.

Toto bude projekt nejvyšší důležitosti a priority, veliteli. Čím dříve
dáte svou autorizaci, tím lépe.

S pozdravem

Dr. Connor

## Výsledek

**KOMU:** Velitel základny, PHALANX, Velení atlantických operací

**OD:** Dr. Connor, VaV: biologické oddělení, PHALANX, Velení
atlantických operací

**DATUM:** %02i %s %i

**PŘEDMĚT:** Výsledek: Plyn proti cizákům

Veliteli,

dosáhli jsme výsledků naší snahy o vytvoření proticizácké chemické
látky, která by mohla být účinně použita na bojišti. Jedna látka byla
zvláště klasifikována jako plně bojeschopná a je nyní připravena k
nasazení.

Tato látka je v podstatě směs bělidla, hořčičného plynu, tetrachloridu
titanu a několika dalších ohavných složek zkombinovaných do podoby
substance, kterou jsme pojmenovali "DUSIČ". Je to vysoce účinná
zpuchýřující látka, která reaguje s organickou pokožkou v řádu několika
sekund. Prudce reaguje se vzduchem a vytváří několik minut trvající
oblak plynu na malé, koncentrované ploše.

Účinek na organickou tkáň je nemilosrdný. Pouze malý kontakt s pokožkou
nebo sliznicí způsobuje vážné podráždění vedoucí k omezení dýchání a
nesnesitelné bolesti. Kontakt s očima může způsobit dlouhotrvající nebo
dokonce trvalou slepotu. Agónie způsobená "Dusičem" je tak těžká a
zneschopňující, že vyřadí z boje skoro cokoliv, co příjde s touto látkou
do kontaktu. Naši organičtí cizáčtí zajatci předvedli velmi zajímavé
výsledky; většina cílů dostala šok a projevovala malou nebo žádnou
motorickou kontrolu, dokud jsme jim nedali uklidňující prostředek a
protilátku neutralizující účinky "Dusiče". Jejich dýchací ústrojí
neposkytuje žádnou obranu proti látce, která nepotřebuje proniknout do
plic.

"Dusič" je stejně tak efektivní i proti lidem. Dobrovolníci z řad vojáků
při zkouškách zůstali shrbeni na podlaze v zárodečné pozici, zmraženi na
místě a stěží schopni dýchat. Dva subjekty musely být převezeny do
nemocnice kvůli zpuchýřování plic a nahromadění tekutin, nicméně
naštěstí oba to přežili. Nicméně je doporučeno, aby naše jednotky
udržovaly dostatečný odstup od jakéhokoliv použitého "Dusiče". Pokud
některý z našich vojáků s ním příjde do styku, máme naše zdravotnické
soupravy s medikamenty vhodnými k léčení a oživování.

Jediná ochrana proti "Dusiči" je krytí celého těla. Nechráněná pokožka
nebo dýchací cesty jsou zranitelné, a cizáci doposud nenasadili žádný
pancíř, který by mohl ochránit jejich jednotky proti tomuto způsobu
útoku. Co se týká našich jednotek PHALANX - celohlavová protiplynová
maska by měla zajistit odpovídající ochranu, zatímco naše standardní
uniformy a pancíře poskytnou neprodyšné krytí zbytku těla.

Vytvořili jsme distribuční zařízení v podobě standardní vrhací nádržky.
Naše jednotky by neměly mít problémy s jeho použitím v boji.

S pozdravem,

Dr. Connor

### Typ zranění

- [omráčení](Damage/stun_gas "wikilink")

### Odbornost

- [výbušniny](Skills/explosive "wikilink")

## Odkazy

- [Stun Mine](Equipment/Misc/Stun_Mine "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Live Alien`](Research/Live_Alien "wikilink")
` `[`Alien Autopsy -- Taman`](Aliens/Taman "wikilink")
` `[`Alien Autopsy -- Ortnok`](Aliens/Taman "wikilink")
` `[`Alien Autopsy -- Shevaar`](Aliens/Taman "wikilink")
` 1 live organic alien in containment`

*`Opens:`*
` Enables production -- Gas Grenade`

[Category:General](Category:General "wikilink")
[Category:Weapons](Category:Weapons "wikilink")