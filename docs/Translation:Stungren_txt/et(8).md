# UFOpeedia sissekanne

## Ettepanek

**Kellele:** Baasi ülemjuhataja, PHALANX, Atlandi Operatsioonide
Juhativasutus

**Kellelt:** Dr. Connor, R&D: Bioloogia- ja Hoidlaosakond, PHALANX,
Atlandi Operatsioonide Juhativasutus

**Kuupäev:** %02i %s %i

**Pealkiri:** Ettepanek: Tulnukavastane gaas

Ülemjuhataja,

Alates tulnukate invasiooni algusest on tulnukate bioloogia meile
peamurdmist valmistanud. Me ei teadnud nendest peaaegu mitte midagi, ei
nende bioloogiast, geneetikast ega ka nende võimalikest nõrkadest
külgedest. Seetõttu olime me abitud tulnukatevastase bio- ja keemiarelva
valdkonnas.

Mitmete kättesaadud elusate ja surnud tulnukate uurimine on olnud
selgusttoov. Tänu viimaste kuude jooksul tehtud avastustele paistab, et
meie uurimisgrupp on valmis asuma välja töötama tulnukatevastast
bio/keemilist relvastumisprogrammi. Meil on katsetusteks olemas
koeproovid, lahkamisandmed ning elusad isendid; kõik vajalik uurimaks
viise tulnukate võitlusvõimetuks tegemiseks ilma PHALANX-i sõdureid
lähivõitlusse saatmata.

Tulnukate hingamisaparaadi kaitsva iseloomu tõttu saab see olema
väljakutse, kuid teiepoolse autoriseeringu korral piisavale laboriajale
ja finantseerimisele õnnestub meil peaaegu kindlasti töötada välja mõni
keemilise või bioloogilise toimega aerosool, mis teeb sellega
kokkupuutuvad tulnukad võitlusvõimetuks.

Ülemjuhataja, see saab olema ülioluline ja -prioriteetne projekt. Mida
varem see saab teiepoolse autoriseeringu, seda parem.

Lugupidamisega,

Dr. Connor

## Tulemus

**Kellele:** Baasi ülemjuhataja, PHALANX, Atlandi Operatsioonide
Juhativasutus

**Kellelt:** Dr. Connor, R&D: Bioloogia- ja Hoidlaosakond, PHALANX,
Atlandi Operatsioonide Juhativasutus

**Kuupäev:** %02i %s %i

**Pealkiri:** Re: Tulnukavastane gaas

Ülemjuhataja,

Meie jõupingutused luua tulnukatevastaseid kemikaale, mida saaks
efektiivselt kasutada lahinguväljal, on vilja kandnud. Üks agent on
klassifitseerunud eriti märkimisväärselt võitluseks sobivana, ning on
valmis juurutamiseks Teie nõusolekul.

Kõnealune agent on segu pleegitajast, sinepigaasist,
titaantetrakloriidist ja mitmetest teistest ebameeldivatest ühenditest,
mille segu kohta on meil saanud tavaks kasutada nimetust "LÄMMASTIK".
See on äärmiselt agressiivne agent, mis reageerib orgaanilise nahaga
mitte tundide, vaid sekunditega. See reageerib intensiivselt
õhuniiskusega, moodustades küllaltki stabiilse, mitmeminutilise
kesvtusega, kontsentreeritud gaasipilve.

Toime orgaanilistele kudedele on kalk. Isegi vähesel kokkupuutel naha
või limaskestaga esineb raskekujuline ärritus, mille tulemuseks on
hingamisraskused ja väljakannatamatu valu. Silmadega kokkupuutel võib
tulemuseks olla pikaajaline või, arstiabi puudumisel, pöördumatu täielik
nägemiskaotus. "LÄMMASTIKU" poolt põhjustatud valuaisting on seejuures
nii akuutse ja repressiivse iseloomuga, et see kõrvaldab võitlusest
peaaegu mistahes subjekti. Meie orgaanilistest tulnukatest vangid on
kõik demonstreerinud äärmiselt rahuldustpakkuvaid käitumuslikke
vastuseid; enamik katsealustest satub šokki ja kaotab kontrollitud
motoorse aktiivsuse täielikult või peaaegu täielikult, kuni neile
manustatakse valuvaigisteid ja LÄMMASTIKU-vastaseid ravimeid. Nende
hingamisaparaadist ei ole mingit kasu agendi vastu, mille kopsudesse
jõudmine ei ole vajalik.

LÄMMASTIK on samavõrd efektiivne ka inimeste vastu. Testid
vabatahtlikega näitasid, et isegi lahinguväljal karastatud sõdurid olid
loote-asendise kägardunult maas, liikumatud ning vaevalt võimelised
hingama. Kaks katsealust tuli kiires korras hospitaliseerida söövitava
mõju tõttu kopsudele ning koevedelike erituse tõttu, kuid ma võin
rõõmuga teatada, et mõlemad jäävad ellu. Sellegipoolest on soovitav meie
sõdurid mistahes LÄMMASTIKU kasutamise paigast eemal hoida. Juhuks, kui
mõni meie sõdur siiski sellega kokku puutub, oleme me lisanud vajalikud
ravimid meie esmaabipakkidesse.

Ainsaks kaitseks LÄMMASTIKU vastu on kogu keha kattev kaitserõivastus.
Mistahes vaba nahapind või hingamisava on kahjustuseks piisav, ning
tulnukatel ei ole seni täheldatud turvist, mis kaitseks neid taolise
rünnaku eest. Mis puutub PHALANX-i agentidesse, siis kogu pead kattev
gaasimask peaks pakkuma piisavat kaitset, kuna meie standardmunder ja
-turvis juba katavad sõduri keha õhukindlalt.

Me oleme ette näinud selle kasutamise tavalise visatava gaasigranaadi
vormis. Ilmselt ei saa meie sõduritel ei selle kasutamisega probleeme
olema.

Lugupidamisega,

Dr. Connor

### Kahjustuse tüüp

- [stun](Damage/stun_gas "wikilink")

### Oskus

- [explosive](Skills/explosive "wikilink")

## Lingid

- [Stun Mine](Equipment/Misc/Stun_Mine "wikilink")