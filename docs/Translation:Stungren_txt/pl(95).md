# Hasło UFOpedii

## Propozycja

DO: Dowódca Bazy, Dowództwo Operacji Atlantyckich

OD: Dr Connor, JBR: Dział Biotechnologii, PHALANX, Dowództwo Operacji
Atlantyckich

DATA: %02i %s %i

TEMAT: Propozycja: Gaz na Obcych

Od chwili inwazji Obych na Ziemię stało się jasnym, że musimy poznać
naszego wroga tak szybko, jak to możliwe. Jednym z ważniejszych celów
badawczych stało się zrozumienie biologii Obcych, a szczególnie – ich
potencjalnych słabości.

Wstępne analizy próbek pobranych z ciał zabitych w walce Obcych razem z
wynikami różnorakich testów fizjologicznych przeprowadzonych na żywych
osobnikach dają nam podstawy sądzić, że jesteśmy w stanie opracować nową
broń paraliżująco-podrażniającą opartą na substancjach szczególnie
efektywnych względem organizmów Obcych.

Mając na uwadze fakt wykorzystywania przez żołnierzy wroga implantów
aparatów oddechowych, będziemy zmuszeni znaleźć sposób obchodzący to
zabezpieczenie; nie powinno jednak nastręczyć to nadzwyczajnych
trudności.

Prace ruszą, jak tylko otrzymamy Pańską autoryzację, Dowódco.

Dr Connor

## Wynik

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Gaz na Obcych

Dowódco!

W toku naszych badań udało się nam wyselekcjonować szereg substancji o
wysokiej efektywności toksyczno-paraliżującej w stosunku do tkanek
Obcych. Po starannej selekcji i określeniu chemicznych oddziaływań
pomiędzy nimi, ustaliliśmy koktajl substancji o najbardziej właściwych
proporcjach.

Najsilniej reaktywne składniki (takie jak czynniki utleniające, gaz
musztardowy, tetrachlorek tytanu, toksyny biologiczne) izolowane są od
siebie inertnym, półpłynnym polimerowym złożem; podczas eksplozji
granatu mieszane są ze sobą i powietrzem w formę gęstego aerozolu,
osadzającego się na wszystkim w polu rażenia.

Aerozol ten łatwo przenika przez skórę i nie musi być wdychany, by jego
toksyczno-paraliżujące składniki spełniły swoją funkcję. W kontakcie z
nieosłoniętymi tkankami bądź błonami śluzowymi powoduje podrażnienia i
oparzenia, zaś niektóre z toksyn - niewysłowiony ból. Oszczędzę Panu
dalszych szczegółów związanych z testami, jakie przeprowadziliśmy na
pojmanych Obcych, ograniczając się do stwierdzenia, że mieszanina
opracowana na potrzeby nowego granatu jest niezwykle efektywna względem
organizmów Obcych, a ich aparat oddechowy nie jest dla nich prawie żadną
ochroną.

Jest warte podkreślenia, iż nowo opracowana substancja jest prawie
równie niebezpieczna dla organizmów ludzkich, co Obcych. Dwóch
ochotników, którzy poddali się testowi z użyciem małej ilości
opracowanej mieszaniny, musiało być hospitalizowanych.

W związku z powyższym, wyposażyliśmy nasze apteczki w dodatkowe zestawy
odtrutek na wypadek narażenia naszych żołnierzy na działanie granatów
gazowych na polu walki. Stosowane przez nas pancerze, razem z maskami
gazowymi, powinny jednak stanowić wystarczającą ochronę przed
negatywnymi skutkami kontaktu z aerozolem.

Opracowana przez nas substancja została umieszczona w poręcznym
pojemniku o konstrukcji zbliżonej do innych granatów używanych przez
naszych żołnierzy.

Z poważaniem,

Dr Connor

### Typ uszkodzeń

- [stun](Damage/stun_gas "wikilink")

### Zdolność

- [explosive](Skills/explosive "wikilink")

## Linki

- [Mina z gazem](Ekwipunek/Dodatki/Mina_z_gazem "wikilink")