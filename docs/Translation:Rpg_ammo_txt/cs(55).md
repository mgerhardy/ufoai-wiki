## Technická specifikace: Tříštivotrhavá raketa

**STUPEŇ UTAJENÍ ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Toto je 120mm raketa s motorem na tuhá paliva a tříštivotrhavou hlavicí.
Je odpalována elektronicky pomocí jiskrového zápalníku uvnitř hlavně
raketometu. Palivo je vysoce stabilní, odolné vůči nárazu a vysokým
teplotám, ačkoliv se může znehodnotit pokud je vystaveno vysokým
teplotám po dlouhou dobu. Bojová hlavice sama o sobě je zcela netečná
dokud není vybavena nárazovou roznětkou. Explozivní složka, kterou je
naplněna bojová hlavice po vystavení vlivu otevřeného ohně nebo vysoké
teplotě spíše shoří, než exploduje, stejně jako výbušnina C4.

Protože střely nenesou žádnou elektroniku, jsou odolné vůči
elektronickému rušení a prostředkům radioelektronického boje (REB).
Všechny součásti vyspělého zaměřovacího systému jsou umístěny na
odpalovacím zařízení. Proto vhodně zaměřená raketa dosáhne svého cíle
bez ohledu na cokoliv, co by se mohlo přihodit v průběhu letu.

Raketa je určena k použití v raketometu HPML.

### Taktická doporučení

Všichni vojáci vybavení raketomety by v boji měli nést alespoň jednu
záložní raketu. Dvě nebo více jsou silně doporučeny. Není vhodné poslat
své jednotky do akce bez dostatečného množství munice.

### Dodatky

Žádné

------------------------------------------------------------------------

### Typ zranění

- [výbuch](Damage/blast "wikilink")

### Odbornost

- [výbušniny](Skills/explosive "wikilink")

[Category:General](Category:General "wikilink")
[Category:Ammunition](Category:Ammunition "wikilink")