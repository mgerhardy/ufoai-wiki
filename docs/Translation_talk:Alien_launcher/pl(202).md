# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: Wyrzutnia Obcych

Dowódco.

Dokonaliśmy interesującego odkrycia w przejętym przez nas UFO. Pojazd
posiadał zaawansowaną i wysoce niebezpieczną wyrzutnię, używającą
potężnych, magnetycznych prowadnic przyspieszających pociski do
naddźwiękowych prędkości, jeszcze zanim opuszczą wyrzutnię.

Chcielibyśmy wykonać badania i zdecydować, czy można ją zaadaptować do
naszych statków lub użyć w jakikolwiek inny sposób. Broń ta byłaby dużo
bardziej efektywna nie tylko od naszych Sparrowhawków, ale także
prawdopodobnie od systemu SAM. Gdyby udało się wykorzystać tę
technologię, uzyskalibyśmy znaczne zwiększenie siły ognia zarówno floty
powietrznej, jak i systemów naziemnych. Proszę zatwierdzić ten projekt,
kiedy tylko będzie Pan mógł.

--mjr Navarre

------------------------------------------------------------------------

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Re: Propozycja: Wyrzutnia Obcych

Dowódco. Zakończyliśmy prace badawcze nad Wyrzutnią Obcych. Zasada
działania jest bardzo prosta. Strzelanie jest prowadzone elektronicznie,
wprost z komputera celowniczego pojazdu UFO. Potężne elektromagnetyczne
cewki wokół luku przyspieszają pocisk do ekstremalnych prędkości,
sięgających Mach 4 w chwili opuszczania wyrzutni. Gdy to nastąpi, pocisk
włącza swoje własne silniki rakietowe.

Dobra wiadomość jest taka, że udało się nam całkowicie dopasować
umieszczenie, sterowanie i źródło energii, aby pozwolić na bezpieczny
montaż Wyrzutni Obcych na statkach. Zła wiadomość jest taka, że
musieliśmy drastycznie zmniejszyć pojemność magazynową, by pomieścić
Wyrzutnię wraz z obsługującymi ją systemami.

Nasze statki są za małe i zbyt lekkie, aby mogły przenosić cały ten
system, poza tym nie są one przystosowane do takich magazynów amunicji.
Musieliśmy tymczasowo dobudować jeden z nich do Wyrzutni, ale jego
pojemność pozostaje daleko w tyle za tymi w UFO.

Na szczęście nie wszystko stracone. Wierzymy, że uda się nam
zmodyfikować wyrzutnię, by mogła wystrzeliwać zarówno nasze pociski, jak
i Obcych. Oczywiście musielibyśmy opracować nową amunicję, gdyż w chwili
obecnej żadna nie jest w stanie wytrzymać obciążeń podczas wystrzału.
Wierzmy jednak, że uda się tego dokonać.

Prześlę proponowany projekt najszybciej, jak będę mógł.

--mjr Navarre