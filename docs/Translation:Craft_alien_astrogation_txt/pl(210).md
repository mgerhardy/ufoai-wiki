# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Astronawigacja Obcych

Dowódco.

Pozyskanie nieuszkodzonej jednostki astronawigacyjnej Obcych jest dla
nas ważnym i przełomowym wydarzeniem. Mimo że nie zawiera ona mapy
gwiezdnej, to pozwoli nam na odszyfrowanie oznaczeń astronomicznych
Obcych i wprowadzenie ogromnych ulepszeń w naszych systemach
astronawigacyjnych. Wreszcie nasze badania mogą pomóc w prześledzeniu
tras Obcych aż do ich rodzinnej planety.

Wraz z Obcą technologią napędu i systemami wykrywania, astronawigacja
stanowi jeden z trzech filarów projektów UFO. Zrozumienie jej przybliży
nas do możliwości skonstruowania własnego międzyplanetarnego statku
obronnego.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Astronawigacja Obcych

Dowódco.

Udało nam się ukończyć prace badawcze nad pozyskaną jednostką
astronawigacyjną Obcych. Poniżej przedstawiam podsumowanie mojego
raportu.

Wstępne badania wykazały, że jednostka astronawigacyjna jest specjalnie
skonstruowanym komputerem o nadzwyczajnej mocy obliczeniowej,
wyposażonym w specjalistyczne oprogramowanie, którego jedynym zadaniem
jest wytyczanie tras pomiędzy poszczególnymi punktami w przestrzeni.
Używane są tu oznaczenia astronomiczne Obcych, które zdecydowaliśmy się
zaadaptować, aby móc korzystać z tego sprzętu.

Dopiero po rozszyfrowaniu oznaczeń astronomicznych Obcych mogliśmy
stwierdzić, jak genialna jest ta technologia. Mając prawidłowe dane
wejściowe, jest w stanie wytyczyć dowolną trasę w przeciągu sekund.
Pozwala także na wybór takich filtrów jak: najkrótszy czas podróży,
najmniejsza odległość, najmniej zagrożeń nawigacyjnych itp. Można je
nakładać bez ograniczeń do czasu osiągnięcia pożądanego wyniku. W
procesie planowania trasy można także uwzględnić poruszanie się z
prędkością nadświetlną, co tylko potwierdza nasze przypuszczenia o
posiadaniu przez Obcych technologii napędu FTL.

Jedynym problemem jest to, że aby móc wyznaczyć trasę wykraczającą poza
zasięg sensorów statku, trzeba posiadać mapę gwiezdną. Niestety nigdy
nie udało nam się odnaleźć takowej w żadnym z odzyskanych UFO.
Podejrzewamy, że jedynie statki z silnikami nadświetlnymi są w nią
wyposażone, gdyż z pewnością potrzebowałyby jej do nawigacji.

Zamiast mapy gwiezdnej, odnalezione do tej pory jednostki
astronawigacyjne zawierają olbrzymie ilości danych dotyczących Ziemi
oraz Układu Słonecznego. Mapy powierzchni planet i wszystkich ich
księżyców (w tym tych ciągle przez nas niewykrytych), analiza spektralna
każdego obiektu znajdującego się w pasie asteroid (także w odległym
pasie Kuipera) oraz orbity wszystkich ciał niebieskich Układu
Słonecznego wyznaczone na kilkaset lat wprzód. Nie wydaje się, aby
informacje te miały dla nas duże znaczenie, z pewnością jednak
zwiększyłyby potencjał ludzkiej wiedzy o naszym układzie - o ile
kiedykolwiek wolno nam będzie upublicznić te informacje.

Możemy wprawdzie wprowadzić do jednostki nasze własne gwiezdne mapy, ale
wyobrażam sobie, jak prymitywne i niedokładne byłyby one w porównaniu z
tymi, które mogą posiadać Obcy. Nie zalecałbym jednak odbywania podróży
międzygwiezdnych w takim wypadku – byłoby to zbyt niebezpieczne.
Gdybyśmy natomiast stworzyli statek zdolny do lotu w przestrzeni
kosmicznej, moglibyśmy wykorzystać te jednostki do nawigowania w obrębie
Układu Słonecznego. Uprościłoby to cały proces podróży
międzyplanetarnych do takiego stopnia, że aby wysłać statek z misją na
Saturna czy w okolice Plutona musielibyśmy tylko wcisnąć przycisk.

I to jest coś, czym powinniśmy się zająć tak szybko, jak to tylko
możliwe.

--mjr Navarre