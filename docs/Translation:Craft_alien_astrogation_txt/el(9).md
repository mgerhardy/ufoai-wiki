# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Αστροπλοήγηση Εξωγήινων

Κύριε Διοικητά, η περισυλλογή μιας άθικτης μονάδας αστροπλοήγησης των
εξωγήινων αποτελεί σταθμό στις προσπάθειές μας. Παρόλο που η μονάδα δεν
φαίνεται να περιέχει κάποιον αστρικό χάρτη, θα μας επιτρέψει να
μεταφράσουμε τις εξωγήινες αστρονομικές παρατηρήσεις και να
αναβαθμίσουμε τα δικά μας αστρονομικά συστήματα κατά αρκετές τάξεις
μεγέθους. Τελικά, η προσπάθεια που θα καταβάλλουμε εδώ μπορεί να μας
βοηθήσει να ακολουθήσουμε τους εξωγήινους πίσω στον μητρικό τους
πλανήτη.

Σε συνδυασμό με την Προώθηση Εξωγήινων και την Ανίχνευση Εξωγήινων, η
Αστροπλοήγηση Εξωγήινων αποτελεί ένα από τα τρία υποστηλώματα της
κατασκευής των UFO. Η κατανόησή της θα μας φέρει αρκετά πιο κοντά στην
κατασκευή ενός διαπλανητικού αμυντικού σκάφους ικανού και για
ατμοσφαιρική πτήση.

--Paul Navarre, Διευθυντής

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Aτλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Αστροπλοήγηση Εξωγήινων

Κύριε Διοικητά, ολοκληρώσαμε τις εργασίες μας πάνω στην εξωγήινη μονάδα
αστροπλοήγησης. Ακολουθεί μια περίληψη της αναφοράς που προέκυψε.

Από τα πρώτα στάδια της μελέτης μας πάνω στην εξωγήινη μονάδα
αστροπλοήγησης καταλήξαμε ότι αποτελεί, στην ουσία, έναν πανίσχυρο
υπολογιστή κατασκευασμένο για το συγκεκριμένο σκοπό και γεμάτο με
εξειδικευμένο λογισμικό -- όλα με στόχο την χάραξη πορείας από ένα
σημείο του διαστήματος σε κάποιο άλλο. Χρησιμοποιεί ένα καινούργιο, ξένο
σύστημα αστρονομικής "γλώσσας" το οποίο αποφασίσαμε να υιοθετήσουμε ώστε
να κάνουμε χρήση αυτής της εξωγήινης τεχνολογίας.

Τώρα που έχουμε πλέον καταλάβει την αστρονομική "γλώσσα" των εξωγήινων,
διαπιστώνουμε ότι η μονάδα αστροπλοήγησης είναι άριστη σε αυτό που
κάνει. Μόλις δεχτεί τα κατάλληλα δεδομένα, το σύστημα σχεδιάζει την
πορεία ανάμεσα σε δύο οποιαδήποτε σημεία μέσα σε δευτερόλεπτα.
Παράλληλα, μπορεί να κάνει έξυπνη αναθεώρηση της πορεία με τη χρήση
φίλτρων όπως "ελάχιστος χρόνος ταξιδίου", "μικρότερη απόσταση",
"λιγότεροι κίνδυνοι" και άλλα. Τα φίλτρα αυτά μπορούν να
χρησιμοποιούνται σε οποιονδήποτε πιθανό συνδυασμό μεταξύ τους, μέχρι το
σύστημα να επιστρέψει την επιθυμητή πορεία. Μπορεί επίσης να λαμβάνει
υπόψιν δυνατότητα κίνησης Ταχύτερης Από το Φώς κατά τη χάραξη της
πορείας, το οποίο ουσιαστικά επιβεβαιώνει τη θεωρία μας ότι οι εξωγήινοι
έχουν πρόσβαση σε κάποιου είδους τεχνολογία τΑΦ.

Το μόνο πρόβλημα που υπάρχει με τον τρόπο σχεδιασμού πορείας του
συστήματος είναι ότι χρειάζεται έναν αστρικό χάρτη προκειμένου να
υπολογίσει ακριβείς πορείες πέρα από την εμβέλεια των αισθητήρων του
UFO. Μέχρι τώρα δεν έχουμε βρει κάποιο αστρικό χάρτη σε κανένα από τα
UFO που περισυλλέξαμε. Υπάρχει πιθανότητα μόνο τα UFO που είναι
εξοπλισμένα με κινητήρα ΤΑΦ να κουβαλάνε αστρικό χάρτη, καθώς θα τον
χρειάζονταν οπωσδήποτε για την πλοήγηση.

Αντί για τον πολυπόθητο αστρικό χάρτη, οι μονάδες αστροπλοήγησης που
έχουμε περισυλλέξει μέχρι τώρα περιέχουν σημαντικές λεπτομέρειες για τη
Γη και το ηλιακό μας σύστημα. Επιφανειακοί των εξώτερων πλανητών και
όλων των δορυφόρων τους (ακόμα και ενός μέχρι πρότινος άγνωστου
δορυφόρου του Πλούτωνα), φασματική ανάλυση κάθε σώματος της ζώνης
αστεροειδών αλλά και της μακρινής ζώνης Kuiper, καθώς και οι τροχιές
όλων των σωμάτων στο ηλιακό σύστημα υπολογισμένες για τις επόμενες
εκατοντάδες χρόνια. Δεν είμαστε ακόμα σίγουροι κατά πόσο θα μας
βοηθήσουν αυτές οι πληροφορίες, όμως σίγουρα θα ενισχύσουν σημαντικά τις
γνώσεις μας για το ηλιακό μας σύστημα -- όταν, βέβαια, μας επιτραπεί να
τις μοιραστούμε με το κοινό.

Θα ήταν δυνατό να προγραμματίσουμε τους δικούς μας αστρικούς χάρτες μέσα
στη μονάδα αστροπλοήγησης, όμως φαντάζομαι πόσο πρωτόγονοι και ατελείς
θα είναι οι χάρτες μας σε σχέση με αυτούς που διαθέτουν οι εξωγήινοι. Θα
συμβούλευα να αποφύγουμε οποιοδήποτε διαστρικό ταξίδι χρησιμοποιώντας
αυτές τις μονάδες μέχρι να αιχμαλωτίσουμε κάποιον εξωγήινο χάρτη. Μέχρι
τότε, όμως, θα μπορούμε να τις χρησιμοποιούμε για να κινούμαστε εντός
του ηλιακού μας συστήματος όταν κατασκευάσουμε ένα σκάφος PHALANX ικανό
για πτήσεις στο διάστημα. Θα απλοποιήσουν σημαντικά την όλη διαδικασία
του διαπλανητικού ταξιδιού σε τέτοιο βαθμό ώστε να στέλνουμε αποστολές
στον Κρόνο ή ακόμα και τον Πλούτωνα με το πάτημα ενός κουμπιού.

Και αυτό είναι κάτι που θα πρέπει να επιδιώξουμε το συντομότερο δυνατόν.

--Paul Navarre, Διευθυντής

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Alien Astrogation`
` `[`Alien Origins`](Research/Alien_Origins "wikilink")

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")