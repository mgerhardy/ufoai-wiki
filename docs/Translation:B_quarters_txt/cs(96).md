## Dokumentace -- Ubikace

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Zpráva o zařízení, prověření Sigma -- pouze pro velitele

Zaznamenáno: 22. ledna 1958

Kým: mjr. Marcel LeClerc, Velitel základny, PHALANX, Velení atlantických
operací

------------------------------------------------------------------------

### Přehled

![](Quarters.png "Quarters.png")Ubikace jsou standardní obytnou
jednotkou pro personál PHALANXu. Poskytují životní prostor a hygienické
zařízení až pro 20 osob a několik členů nezbytného pomocného personálu.

Spodní podlaží ubikací obsahuje vojenské ložnice, hromadné sprchy,
záchody a společné prostory, kde vojáci mohou trávit svůj volný čas mimo
službu. Každý voják obdrží 1 kavalec a 1 oddělení skříňky pro uložení
jeho osobních věcí jako například civilního oblečení. Je také zamýšleno
pro uskladnění uniformy a ostatního služebního vybavení.

V horním podlaží jsou umístěny důstojnické ubikace, všeobecně používané
pro hodnostně vyšší a důležité osoby. Každá soukromá ubikace má vlastní
postel, stůl, úložný prostor a sanitární jednotku. Sprchy jsou společné,
ale s oddělenými sprchovými kabinkami. Toto patro je umístěno nad
povrchem země a má přístup přímého slunečního světla.

V případě nouze mají ubikace speciální oddělení, navržené k tomu, aby
sloužilo jako havarijní kryt, kde může nebojový personál najít útočiště
po dobu nebezpečí. Kryt poskytuje kyslík a zásoby až pro 12 osob na 1
týden. Vstupní poklop je zhotoven z titanu zesíleného tungstenem a k
jeho vyražení by mohlo dojít pouze jaderným výbuchem.

Fungování ubikací není závislé na žádné jiné stavbě.

### Taktická doporučení

Ubikace jsou důležitou součástí evakuačních procedur v případě útoku na
základnu. Všechen nebojový personál neprodleně ukončí svoji dosavadní
činnost a ustoupí do nejbližšího krytu nebo zesíleného bodu, který může
být v řídícím středisku, ubikacích nebo v dalším vhodném zařízení. Sedm
minut po zaznění poplachového signálu budou všechny dveře havarijního
krytu uzavřeny -- bez ohledu na to, kolik osob bude uvnitř -- a poté
bude možno je otevřít pouze zevnitř. Každý, kdo se nebude účastnit boje
by se měl v tomto čase nalézat uvnitř.

Ubikace jsou z taktického hlediska téměř bezcenné a budou
nejpravděpodobněji jakýmikoliv cizáky ignorovány. Jsou velmi nedůležité
v průběhu útoku, stejně tak levné je jejich zbudování a jednoduché je
opravit. Jediná nepříjemnost, která by mohla ubikace potkat by bylo
pouze jejich totální zničení silami nepřítele.

### Dodatky

Žádné

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")