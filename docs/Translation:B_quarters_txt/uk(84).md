## Плани споруд — Казарми

### Огляд

![](Quarters.png "Quarters.png")Казарми — це стандартне місце проживання
персоналу PHALANX. Вони забезпечують житловими та санітарними умовами 20
людей та кількох необхідних допоміжних працівників.

На нижньому поверсі знаходяться солдатське спальне приміщення, спільна
душова кімната, туалети, та спільна зона, де солдати можуть проводити
свій вільний час. Кожний боєць отримує одне вільне ліжко та шафку у
роздягальні, для зберігання персональних речей, службового та цивільного
одягу.

Верхній поверх призначено для офіцерів та важливих осіб. У кожній
окремій кімнаті знаходяться ліжко, письмовий стіл, місця для зберігання
речей і власний санітарний вузол. Душова кімната теж спільна, але
розділена на кабінки. Цей поверх розташований вище поверхні землі, тому
отримує сонячне світло.

На випадок надзвичайної ситуації, житлові приміщення оснащені
спеціальним відсіком для небойового персоналу, де ті можуть сховатися
від небезпеки. Це укриття може протягом тижня забезпечувати киснем та
їжею 12 людей. Вхідний лаз виготовлено із підсиленого вольфрамом титану,
і щоб відкрити його знадобиться щось на зразок маленького ядерного
вибуху.

Робота казарм не залежить від інших споруд.

### Рекомендована доктрина

Казарми є важливою частиною евакуаційних процедур у випадку нападу на
базу. Весь небойовий персонал повинен припинити всю роботу та знайти
найближче укриття або укріплену ділянку. Через сім хвилин після першого
сигналу тривоги прозвучить сирена, і незалежно від кількості людей
всередині, всі вхідні люки укриттів закриються. Після цього, їх можна
буде відкрити тільки зсередини. До того часу всі, хто не братиме участь
у бою, повинні бути там.

Споруда майже не має тактичної цінності, і швидше за все буде
проігнорована будь-якими прибульцями. Вона залишається неважливою
протягом усієї атаки, і через свою дешевизну легко ремонтується й
відбудовується. Однак, малоймовірно, що ворог зможе завдати приміщенню
серйозних руйнувань.

### Додатки

Немає.

[Category: General](Category:_General "wikilink") [Category:
Facilities](Category:_Facilities "wikilink")