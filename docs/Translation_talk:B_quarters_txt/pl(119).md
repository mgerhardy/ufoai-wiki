## Projekty -- Kwatery mieszkalne

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 22 Stycznia 1958

Przez: Mjr Marcel LeClerc, Dowódca bazy, PHALANX, Dowództwo Operacji
Pacyfiku

------------------------------------------------------------------------

### Przegląd

![](Quarters.png "Quarters.png")Moduł Kwater to standardowa jednostka
mieszkalna przeznaczona dla personelu PHALANX. Zapewnia ona
zakwaterowanie i instalacje sanitarne maksymalnie 20 pracownikom oraz
niezbędnemu personelowi dodatkowemu.

Na dolnym piętrze znajdują się baraki, publiczne prysznice, łazienki, a
także miejsce gdzie żołnierze mogą spędzać swój czas wolny. Każdy
żołnierz otrzymuje pryczę oraz szafkę gdzie może przechowywać swoje
rzeczy prywatne, np. ubiór cywilny, wraz z mundurami i przedmiotami
służbowymi.

Na górnym piętrze znajdują się kwatery oficerów, przeznaczone dla
wysokiego rangą/ważnego personelu. Każda prywatna kwatera zawiera łóżko,
biurko, miejsce na rzeczy prywatne oraz jednostkę sanitarną. Na tym
poziomie znajdują się także oddzielne kabiny prysznicowe. Górne piętro
znajduje się ponad powierzchnią ziemi, dzięki czemu jest naturalnie
oświetlane przez Słońce.

W razie wystąpienia sytuacji wyjątkowej, Kwatery mają wydzieloną część
pełniącą funkcję schronu dla personelu który nie bierze udziału w
walkach. Schron zapewnia tlen oraz zapasy dzięki którym maksymalnie
dwunastu ludzi może w nim przetrwać do siedmiu dni. Właz wejściowy
stworzony został z umacnianego wolframem tytanu, więc do jego otwarcia
potrzebna będzie siła ogniowa odpowiadająca wybuchowi nuklearnemu.

Kwatery działają niezależnie od innych struktur.

### Sugerowana Doktryna Postępowania

Kwatery są ważną częścią procedur ewakuacyjnych w przypadku ataku na
naszą bazę. Cały personel niebiorący udziału w walce powinien
natychmiast porzucić wykonywane zadania i wycofać się do najbliższego
schronienia lub innego bezpiecznego/silnie bronionego punktu, takiego
jak Centrum Dowodzenia, Kwatery mieszkalne lub innego odpowiedniego
obiektu. Po upływie siedmiu minut od uruchomienia alarmu, wszystkie
wrota bezpieczeństwa zatrzasną się, niezależnie od ilości personelu
znajdującego się w środku, po czym otwarcie ich nie będzie możliwe z
zewnątrz. Cały personel cywilny powinien do tego czasu znajdywać się w
środku.

Z punktu widzenia strategicznego obiekt ten jest bezużyteczny, w związku
z czym bardzo prawdopodobne jest to że zostanie zignorowany przez
obcych. Kwatery mają znikome znaczenie podczas ataku, ponadto ich budowa
jest tania, a naprawa łatwa. Wróg nie może zdziałać wiele jeśli chodzi o
utrudnienie korzystania z Kwater, poza całkowitym ich zniszczeniem.

### Dodatki

Brak.