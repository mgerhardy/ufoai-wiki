## Specyfikacja techniczna: Komputerowy system namierzania

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Teraz, gdy posiadamy już pojazdy powietrzne zdolne do przechwytywania
UFO, musimy zapewnić im odpowiednie wyposażenie: broń i elektronikę. W
ramach programu "Excalibur" rozpatrzyliśmy każdą nowoczesną broń
dostępną na Ziemi, i wybraliśmy to, co najlepiej posłuży obronie naszej
planety. Pośród podstawowego wyposażenia naszych pojazdów powietrznych
znajdują się rozmaite systemy celownicze, jednak okazują się one
niewystarczające do walki przeciwko UFO. Elektronika stosowana przez
Obcych jest o wiele bardziej zaawansowana od naszej, przez co nie
jesteśmy w stanie zapewnić naszym broniom stuprocentowej skuteczności.
Nasze systemy tracą namiar na cel, są neutralizowane przez elektroniczne
systemy zagłuszające, nasze pociski rakietowe są skutecznie eliminowane
przez bronie cząsteczkowe stosowane w pojazdach UFO. Nie potrafimy w tym
momencie rozwiązać powyższych problemów. Natomiast możemy zaproponować
montaż dodatkowych systemów namierzania wyposażonych w specjalnie
przygotowane oprogramowanie filtrujące elektroniczne przekazy
przeciwnika. Oprogramowanie to wykorzystuje całą dostępną nam wiedzę na
temat pojazdów powietrznych Obcych, włącznie z sygnaturami
elektronicznymi i sposobami wykrywania. Dzięki jego stosowaniu zwiększą
się szanse naszych pojazdów powietrznych na skuteczne spenetrowanie
systemów walki radioelektronicznej przeciwnika: bronie przez nas
stosowane będą celniejsze i bardziej skuteczne. Komputerowy system
namierzania jest na tyle duży, że należy na niego przeznaczyć jeden
kompletny punkt montowania wyposażenia w naszych pojazdach.

### Sugerowana Doktryna Postępowania

Stosowanie komputerowego systemu namierzania niesie za sobą szereg
korzyści. Zwiększa celność systemów uzbrojenia. Pozwala na użycie
pojazdów powietrznych jako swoistego wsparcia rakietowego poprzez
kierowanie ogniem rakietowym z dalekiego dystansu. W przypadku
zmasowanego ataku powietrznego znacząco zwiększy jego skuteczność. Wadą
wyposażenia pojazdu w komputerowy system namierzania są jego gabaryty.

### Dodatki

Nie ma złotej reguły mówiącej kiedy należy wyposażyć nasze pojazdy
powietrzne w komputerowy system namierzania. Ewentualne decyzje w tej
kwestii pozostawiamy dowódcy.

------------------------------------------------------------------------

### Zdolność

- [electronics](Skills/electronics "wikilink")

## Linki

[Category:General](Category:General "wikilink")
[Category:Ammunition](Category:Ammunition "wikilink")