# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Artefakt Obcych – Średni Pancerz Obcych

Dowódco, z pola walki odzyskaliśmy nieznany nam pancerz Obcych. Jest on
sporo cięższy, niż pancerze używane przez wroga do tej pory i wygląda na
to, że świetnie przystosowany do ochrony przed ogniem prowadzonym przy
użyciu naszego standardowego uzbrojenia. Efekt ten osiągnięto
prawdopodobnie dzięki zastosowaniu specjalnych płytek, wykonanych ze
specyficznie „utkanych” węglowych nanorurek. Musimy jak najszybciej
szczegółowo zbadać tę technologię i ustalić, jaka broń z naszego
arsenału zapewni największą efektywność w walce z Obcymi
przywdziewającymi tę zbroję oraz, być może, znaleźć sposób na
wykorzystanie jej rozwiązań dla ochrony naszych żołnierzy.

Prace ruszą, jak tylko otrzymamy Pańską autoryzację.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** Mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Artefakt Obcych – Średni Pancerz Obcych

Średni Pancerz okazał się konstrukcją powielającą rozwiązania
zastosowane już przez Obcych w ich podstawowym pancerzu. Tym razem,
jeśli mogę się tak wyrazić, Obcy po prostu postawili na „więcej” –
więcej płytek ochronnych, większą grubość warstw nanorurek węglowych,
więcej chronionych punktów na ciele przywdziewającego pancerz żołnierza.
To proste podejście pozwoliło jednak na stworzenie pancerza, który jest
niezwykle odporny w stosunku do konwencjonalnej broni prochowej używanej
przez nas.

Wysoka liczba płytek ochronnych wraz z zagęszczonym przeplotem nanorurek
węglowych sprawia jednak, że Średni Pancerz Obcych jest dosyć ciężki, co
nie pozostaje bez wpływu na mobilność naszych wrogów na polu walki. W
konstrukcji uwzględniono obecność prostych serwomechanizmów,
ułatwiających zarówno poruszanie się, jak i celowanie, nie są one jednak
w stanie kompletnie zniwelować efektu spowolnienia ruchów i reakcji,
jaki wymusza waga tego pancerza. Dodam, że niektóre z wspomnianych
serwomechanizmów i systemów wspomagających celowanie wydaje się być
bardzo interesującymi; aktualnie badamy je szczegółowo i wierzymy, że
część podpatrzonych rozwiązań uda nam się wykorzystać dla naszych celów.

Przypuszczamy, że Obcy skonstruowali Średni Pancerz specjalnie dla
potrzeb prowadzenia wojny z ludźmi. Jego znakomita odporność na
klasyczną broń prochową i wysoka w stosunku do broni laserowej,
zapalającej i plazmowej dużo lepiej chroni żołnierzy przeciwnika, niż
czyniły to do tej pory pancerze dotychczas przez nich używane. Nasi
żołnierze mogą wciąż efektywnie używać w walce miotaczy ognia, ale jak
było już wspomniane, nowy pancerz zapewnia znacznie lepszą ochronę przed
ogniem niż poprzednie konstrukcje Obcych i lepiej, by nasi ludzie nie
sfuszerowali pierwszego ataku – mogą nie mieć okazji do poprawek.

Słabym punktem konstrukcji nowego pancerza jest wciąż brak układów
izolujących Obcych od atmosfery oraz wewnętrznego, zamkniętego obiegu
powietrza – dzięki temu nasze granaty gazowe powinny być wciąż dosyć
skuteczne.

Na koniec z przykrością musze poinformować, że nie znaleźliśmy prostego
sposobu przystosowania Średniego Pancerza do potrzeb użytkowych naszych
żołnierzy. Modyfikacje, które musielibyśmy wykonać poważnie obniżyły by
jego walory, do punktu w którym całe przedsięwzięcie nie miałoby
większego sensu. Jesteśmy jednak w stanie skopiować pewne rozwiązania,
jakie zastosowali Obcy w projekcie naszej zupełnie nowej konstrukcji,
nad której prototypem pracujemy już od pewnego czasu. Dokładną
propozycję badawczą prześlę do Pana w osobnej poczcie.

Myślę, że na razie to tyle, Dowódco. Proszę mi wybaczyć pewne błędy
stylistyczne i literówki, ostatnie czterdzieści godzin spędziliśmy w
laboratorium rozbierając tę skorupę na czynniki pierwsze. Dobrej nocy.

--mjr Navarre

## Linki

- [Nanocomposite
  Armour](Equipment/Armour/Nanocomposite_Armour "wikilink")