# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Artefakt Obcych – Ręczne Działo Plazmowe

Dowódco, nasi żołnierze pozyskali z pola walki nową broń Obcych,
najprawdopodobniej formę ręcznego działa plazmowego o potężnej mocy.
Wstępne testy wskazują, że nasz Pancerz Bojowy nie stanowi przed nią
prawie żadnej ochrony. Powinniśmy zająć się badaniami tego artefaktu tak
szybko, jak tylko to możliwe.

Prace ruszą, jak tylko otrzymamy Pańską autoryzację, Dowódco.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Artefakt Obcych – Ręczne Działo Plazmowe

Dowódco, w załączeniu raport dotyczący badań nad ręcznym działem
plazmowym Obcych.

Jest to zdecydowanie najcięższa wersja broni plazmowej, jaką do tej pory
mieliśmy okazję oglądać. W zasadzie jest to broń, która powinna być
obsługiwana przez dwie osoby; tylko prawdziwy siłacz jest w stanie
używać jej samodzielnie. Jej magazynek waży około kilograma sztuka, zaś
plazma generowana podczas wystrzału jest w stanie przetopić osłony
przeciętnego pancerza.

W porównaniu z karabinem plazmowym, opisywane działo charakteryzuje się
większym zasięgiem (co osiągnięto, sukcesywnie zwiększając grubość
płynnego plastiku powlekającego właściwy ładunek i podnosząc jego
prędkość wylotową). Najbardziej niepokojąca jest jednak obserwacja, że
działo plazmowe jest bardzo skuteczne także w walce na bliski dystans.
Ta broń praktycznie nie posiada poważniejszych wad – nasi żołnierze na
polu walki powinni zawsze w pierwszej kolejności starać się wyeliminować
Obcych jej używających.

Wróg używa najczęściej działa plazmowego jako broni bezpośredniego
wsparcia piechoty; ze względu na jej wagę obsługują ją prawie wyłącznie
Ortnocy. Większość Taman nie byłaby po prostu w stanie jej udźwignąć,
tak jak ma to miejsce w naszym przypadku. (Cybernetyczne implanty oraz
serwomotory w pancerzach naszych żołnierzy mogą tu być nieocenioną
pomocą). Testy nowej broni uległy zakończeniu; przygotowano wszystkie
konieczne zestawy instruktażowe. Ręczne działo plazmowe może być odtąd
używane przez naszych żołnierzy.

--mjr Navarre

### Typ uszkodzeń

- [plasma](Damage/plasma "wikilink")

### Zdolność

- [explosive](Skills/explosive "wikilink")
- [heavy](Skills/heavy "wikilink")

## Linki

- [Granatnik
  ręczny](Ekwipunek/Broń_podstawowa/Granatnik_ręczny "wikilink")
- [Działo
  Lorentza](Ekwipunek/Broń_podstawowa/Działo_Lorentza "wikilink")
- [Ciężki laser](Ekwipunek/Broń_podstawowa/Ciężki_laser "wikilink")