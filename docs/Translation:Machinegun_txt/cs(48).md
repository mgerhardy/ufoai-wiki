## Technická specifikace: Lehký kulomet MG12

**STUPEŇ UTAJENÍ ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Britský SA-3000 GPG (General-Purpose Gun), hovorově nazývaný jako Velký
brtitský kulomet je univerzální kulomet s bubnovým zásobníkem, který je
v užívání mnoha zemí světa během jeho šestnáctiletého bojového života.
První exempláře byly nasazeny v roce 2068 a rychle našly své místo jako
kulomet pro pěchotu a bitevní vrtulníky. Je schopen střelby od boku
stejně snadno, jako z dvojnožky nebo pevné montáže.

Pěchotní varianta GPG je vysoce všestrannou a spolehlivou zbraní. Na
rozdíl od většiny kulometů je zásobován beznábojnicovým střelivem z
velkého bubnového zásobníku namísto nábojového pásu. To limituje
rychlost palby a odolnost zásobníku, ale je to také důvod víceúčelovosti
zbraně. Nabíjecí proces kulometu GPG je stejně rychlý a snadný jako u
útočné pušky a buben obsahuje celkem 100 nábojů. To umožňuje užití
kulometu GPG téměř jako těžké útočné pušky. Zásobníky jsou sice poměrně
objemné, ale přesto ještě natolik malé a lehké pro průměrného vojáka aby
jich několik mohl nést do boje.

Kulomet obsahuje překvapivě málo počítačových součástí, pouze silný
kompenzátor zpětného rázu a systém pohlcení nárazu. To pomáhá vylepšit
přesnost oproti starším kulometům, ačkoliv to nikdy nebude
odstřelovačská puška. Masivní řešení a naprostá jednoduchost jeho
vnitřních součástí zároveň činí z GPG velmi spolehlivou zbraň. Byl
nasazen při akci v Bombaji a obdivuhodně se zde předvedl poskytnutím
efektivní a vysoce pohyblivé podpůrné palby, někdy schopné přitlačit k
zemi celé cizácké družstvo v závislosti na terénu.

GPG používá oblíbené 4,7mm beznábojnicové náboje, také používané útočnou
puškou AR-80. Naneštěstí zásobníky nejsou zaměnitelné mezi útočnou
puškou a kulometem vzhledem k rozdílnému zásobovacímu zařízení.

Cítíme, že GPG je nejlepším kandidátem do našeho arzenálu v kategorii
kulometů. Naše jednotky mohou záviset na této zbrani, když budou nejvíce
potřebovat hromadnou krycí a podpůrnou palbu.

Pro použití jednotkou PHALANX dostal tento kulomet označení MG12.

### Taktická doporučení

MG12 bude extrémně cenný nástroj v ovládnutí bojiště. Může vytvořit
pohyblivé opěrné body a z nich podporovat útok na pozice cizáků. Kulomet
může provádět efektivní umlčující nebo rušivou palbu na všechny
vzdálenosti nebo může být použit jednoduše jako silná útočná zbraň
středního dosahu.

Měl by být prvním uchazečem pro všechny vojáky s výcvikem těžkých
zbraní.

### Dodatky

Žádné

------------------------------------------------------------------------

### Typ zranění

- [normální](Damage/normal "wikilink")

### Odbornost

- [těžké](Skills/heavy "wikilink")

## Odkazy

- [Zásobník lehkého
  kulometu](Vybavení/Munice/Zásobník_lehkého_kulometu "wikilink")

[Category:General](Category:General "wikilink")
[Category:Weapons](Category:Weapons "wikilink")