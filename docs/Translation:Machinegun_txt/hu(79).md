## Technikai specifikáció: MG12 géppuska

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

A brit gyártmányú SA-3000 GPG (General Purpose Gun - általános célú
fegyver), a köznyelvben csak "nagy brit puska", többcélú, dobtáras
géppuska, amit 16 éves szolgálati ideje során a világ számos pontján
használtak. 2068-as megjelenése óta hamar megtalálta helyét mint
gyalogsági könnyű géppuska és helikopterre szerelhető földi támogató
fegyver, hiszen csipőből is olyan könnyű vele lőni, mint támasztékról
vagy rögzített fegyverállványról.

A GPG gyalogsági változata nagyon sokoldalú és megbízható fegyver. A
legtöbb géppuskával ellentétben a -- hüvely nélküli -- muníció adagolása
dobtárakban történik, nem töltényövekkel. Ez korlátozza a tűzgyorsaságot
és tárkapacitást, de ez teszi sokoldalúvá is. Újratöltése csaknem olyan
könnyű és gyors, mint egy gépkarabélyé, és minden dobtárban 100 lőszer
van. Emiatt a GPG majdhogynem egy nehezebb gépkarabélyként használható.
Egyedül a tárak terjedelmesebbek, de még így és elég kicsik is könnyűek
hogy az átlagos katona többet is magával vigyen a harcba.

A fegyverben meglepően kevés az elektronikus alkatrész, csak az erős
visszarúgás-kompenzáló és ütéselnyerő rendszer képez kivételt. Ennek
segítségével a fegyver pontosabb, mint a régebbi típusú géppuskák, bár
sosem lesz mesterlövész fegyver. Az alapos tervezés és belső
mechanikájának puszta egyszerűsége együttesen teszi a GPG-t nagyon
megbízhatóvá. Bevetették Bombayben és bámulatosan teljesített, hatásosan
és nagyon mozgékonyan biztosította a zárótüzet, a tereptől függően
alkalmanként egész idegen osztagokat kényszerített fedezékbe.

A GPG a népszerű 4.7 mm-es hüvely nélküli lőszerrel működik, amit az
AR-80-as gépkarabélyban is használunk. Sajnos a tárakat nem lehet
cserélgetni a két fegyver között, mert a gépkarabélynak más a töltési
mechanikája.

Úgy érezzük, hogy arzenálunk számára a GPG a legjobb pályázó a géppuskák
kategóriájában. Csapataink számíthatnak rá, hogy ez a fegyver akkor és
oda fog rengeteg golyót kilőni, amikor és ahová a legnagyobb szükség van
rá.

A PHALANX számára ezt a géppuskát MG12 néven vettük jegyzékbe.

### Alkalmazási javaslat

Az MG12 rendkívül értékes eszköz ha uralni akarjuk a csatateret. Mobil
erődítéseket állíthatunk fel vele, ahonnan támadásokat indíthatunk az
idegenek búvóhelyei ellen, hatásos záró- vagy figyelemelterelő tüzet
biztosíthat minden távolságból, vagy használhatjuk egyszerűen erős,
közepes hatótávú rohamfegyverként.

Ha nehézfegyverekben képzett katonát akarunk felfegyverezni, ez legyen
az első jelölt.

### Megjegyzés

Nincs.

------------------------------------------------------------------------

### Damage Type

- [normal](Damage/normal "wikilink")

### Skill

- [heavy](Skills/heavy "wikilink")

## Links

- [Machine Gun Drum](Equipment/Ammunition/Machine_Gun_Drum "wikilink")

[Category:General](Category:General "wikilink")
[Category:Weapons](Category:Weapons "wikilink")