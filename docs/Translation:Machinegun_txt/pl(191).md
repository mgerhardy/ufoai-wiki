## Specyfikacja techniczna: Karabin maszynowy MG12

**POZIOM DOSTĘPU: ŻÓŁTY**

Jednostka interwencyjna PHALANX

Dokument techniczny, Kategoria Delta

Sporządzony: 20 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Atak Obcych przeprowadzony na Bombaj jasno dowiódł niewątpliwej przewagi
technologicznej wroga. Niezdolność wojsk Sprzymierzonych do uzyskania
wymiernych efektów bojowych podczas próby kontrofensywy ujawniła poważne
słabości dotychczas stosowanych środków uzbrojenia i treningu
taktycznego. Kompletne wykrwawienie trzech doborowych batalionów
pozwoliło jedynie powstrzymać niewielkie siły obcych, praktycznie nie
zadając przeciwnikowi poważniejszych strat. Zadaniem nowotworzonych sił
PHALANX będzie zmiana tych statystyk na naszą korzyść; do tego potrzebne
będzie wszystko, co dzisiejsza ziemska technologia ma do zaoferowania.

Powołanie do życia programu "Excalibur" miało na celu wyselekcjonowanie
najlepszych na Ziemi broni oraz innych środków nowoczesnego pola walki.
Podstawowym kryterium wyboru było założenie najwyższej efektywności
bojowej podczas starcia z Obcymi.

Brytyjski uniwersalny karabin maszynowy SA-3000 jest niezwykle poręcznym
RKM-em z magazynkiem bębnowym, szeroko wykorzystywanym na całym świecie
przez 16 lat swojego istnienia. Skonstruowany w roku 2068, szybko
znalazł swoje miejsce jako podstawowa broń piechoty oraz helikopterów
wsparcia naziemnego, pozwalając równie łatwo na oddawanie strzałów z
biodra, z dwójnogu czy wieżyczki.

Wersja karabinu przeznaczona dla użytku piechoty jest bardzo wygodna i
niezawodna w użyciu. W przeciwieństwie do większości RKM-ów, ten
ładowany jest magazynkiem bębnowym zamiast popularnej taśmy, co
przyczynia się do ograniczenia szybkostrzelności oraz wytrzymałości
magazynka; jest jednak głównym powodem niezwykłej jego poręczności.
Proces przeładowania jest niemal tak samo szybki jak karabinu
szturmowego, a jeden magazynek bębnowy zawiera 100 pocisków, co pozwala
wykorzystywać tą broń niemal jak ciężki karabin szturmowy. Bębnowe
magazynki są trochę nieporęczne w użyciu, ale wciąż wystarczająco lekkie
i małe, aby przeciętny żołnierz piechoty mógł posiadać kilka sztuk przy
sobie w czasie bitwy.

Karabin ten zawiera zadziwiająco małą ilość elementów elektronicznych, a
mianowicie silny jedynie stabilizator i system absorbujący siłę odrzutu.
Obecność tych elementów pomaga polepszyć celność znacznie bardziej niż w
przypadku starszych modeli karabinów maszynowych, jednak nie należy
zapominać, że nie jest to broń snajperska. Jednolita i prosta budowa
tworzą z SA-3000 broń, na której można polegać. Swój sprawdzian przeszła
w Bombaju, spisując się wyśmienicie w zapewnianiu efektownego i
mobilnego ognia zaporowego, odpierając całe oddziały Obcych w kombinacji
z odpowiednim ukształtowaniem terenu.

SA-3000 ładowany jest popularną amunicją bezłuskową 4,7 mm, która
używana jest również w karabinie szturmowym AR-80. Niestety, odmienna
konstrukcja mechanizmu ładującego uniemożliwia wymianę magazynków między
tymi karabinami.

W naszej opinii SA-3000 jest najlepszym możliwym wyborem w kategorii
ręcznych karabinów maszynowych. Karabin ten dostarczy naszym żołnierzom
niezbędnej siły ognia tam, gdzie będą jej najbardziej potrzebowali.

Na potrzeby PHALANX opisywany karabin posiada oznaczenie MG12.

### Sugerowana Doktryna Postępowania

MG12 jest niezwykle cennym narzędziem, pozwalającym naszym żołnierzom
kontrolować pole bitwy. Pozwala tworzyć ruchome umocnienia oraz
przeprowadzać z nich ataki na pozycje wroga, może dostarczyć efektywnego
ognia zaporowego lub dywersyjnego z dowolnej odległości lub po prostu
służyć jako potężny karabin szturmowy średniego zasięgu.

MG12 powinien stanowić podstawową opcję dla każdego żołnierza
posługującego się bronią ciężką.

### Dodatki

Brak.

------------------------------------------------------------------------

### Rodzaj uszkodzeń

- [normal](Damage/normal "wikilink")

### Zdolność

- [heavy](Skills/heavy "wikilink")

## Linki

- [Magazynek do karabinu
  maszynowego](Ekwipunek/Amunicja/Magazynek_do_karabinu_maszynowego "wikilink")

[Category:General](Category:General "wikilink")
[Category:Weapons](Category:Weapons "wikilink")