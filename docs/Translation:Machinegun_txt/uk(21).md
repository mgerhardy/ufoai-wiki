## Технічні характеристики: Кулемет MG12

------------------------------------------------------------------------

### Огляд

Британський універсальний кулемет SA-3000 GPG, більш відомий як Великий
британський кулемет (ВБК), це багатоцільовий кулемет з барабанним
магазином, взятий на озброєння багатьма країнами світу ще шістнадцять
років тому. Вперше застосований у 2068, він швидко знайшов свою нішу в
якості ручного кулемету для піхоти і гелікоптерної зброї для підтримки
наземних сил. Стрільба може здійснюватись як від стегна, так і з сошки
чи шарнірного станка.

Піхотна версія GPG є досить універсальною та надійною зброєю. На відміну
від більшості кулеметів у GPG застосовано подачу набоїв із великого
циліндричного барабану замість ленти. Це накладає певні обмеження на
темп стрільби та об'єм магазину, але робить кулемет більш зручним у
користуванні. Перезарядка ВБК здійснюється так само легко й швидко, як і
штурмової гвинтівки; магазин містить сто набоїв. Таким чином, ВБК можна
прирівняти до важкої штурмової зброї. Кулеметні магазини доволі
громіздкі, але все ж не настільки, щоб пересічний боєць не зміг взяти
кілька із собою в бій.

Кулемет містить, на диво, мало комп'ютеризованих компонентів, тільки
потужний компенсатор віддачі та амортизаційну систему. Це дозволяє
підвищити влучність порівняно із старими кулеметами, але до снайперської
зброї ще далеко. Надійна та нескладна конструкція загалом дозволяють
назвати GPG дуже надійною зброєю. Події в Мумбаї підтвердили це,—
завдяки ВБК була можливість ведення ефективного та мобільного вогню на
ураження, а іноді, залежно від місцевості, вдавалось стримувати та
змусити залягти цілі загони прибульців.

Для стрільби в GPG застосовуються популярні 4,7мм безгільзові набої, ті
ж, що й для гвинтівки AR-80. На жаль, магазини не є взаємозамінними між
автоматом та кулеметом, оскільки в них різні механізми зарядки.

Ми вважаємо, що ВБК є кращим кандидатом для нашого арсеналу в категорії
кулемета. Наші бійці зможуть покластися на нього в ситуаціях, що
найбільше потребують завдати масованого вогню.

Для застосування у PHALANX цьому кулемету надано класифікаційний індекс
MG12.

### Рекомендована доктрина

MG12 буде надзвичайно корисним інструментом контролю на полі бою. З його
допомогою можна організувати мобільні укріплені позиції і опираючись на
них атакувати ворожі позиції. Кулемет можна застосувати для ведення
вогню на придушення чи для відволікання на будь-яких дистанціях, або
використати, як потужну штурмову зброю на середніх дистанціях.

Він повинен стати основним кандидатом для кожного бійця, що проходить
підготовку із володіння важким озброєнням.

### Додаток

Відсутній.

### Тип ураження

- [звичайне](Ураження/звичайне "wikilink")

### Навики

- [важке озброєння](Навики/важке "wikilink")

## Посилання

- [Кулеметний магазин](Translation:Machinegun_mag_txt/uk "wikilink")

[Category:General](Category:General "wikilink")
[Category:Weapons](Category:Weapons "wikilink")