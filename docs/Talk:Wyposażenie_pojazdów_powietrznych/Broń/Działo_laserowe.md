# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: Działo laserowe

Dowódco.

Przedstawiam kolejną propozycję badań z zakresu broni laserowej. Każda z
nich, niestety, musi być rozpatrywana oddzielnie ze względu na różnice
technologiczne: rozmiar broni, zapotrzebowanie na energię, złożoność i
systemy z nią związane.

Działo laserowe jest bezsprzecznie najpotężniejszym rozwinięciem
technologii laserowej. Podobnie jak broń będąca na wyposażeniu piechoty,
będzie ono zasilane dzięki reakcjom deuterowo-fluorkowym, tyle że na
dużo większą skalę, dodatkowo zwiększoną przez systemy zamontowane na
samolotach. Rozważamy wiele interesujących pomysłów.

Niewątpliwie stworzenie tego działa będzie największym wyzwaniem w
dziedzinie technologii laserowej. Musi ono być wystarczająco potężne,
aby mogło przedrzeć się przez wiele kilometrów atmosfery (co wiąże się z
koniecznością zniwelowania wpływu pary wodnej i innych zanieczyszczeń w
niej istniejących) i posiadać energię wystarczającą do przecięcia
kadłuba UFO. Taką moc udało się uzyskać już wcześniej w ogromnych
instalacjach montowanych na jumbo jetach, ale nigdy w systemie na tyle
małym, aby można go było zastosować w myśliwcach.

Produkt końcowy powinien móc związać walką UFO i razić go z ogromną
precyzją. Jego zasięg będzie dużo większy od działa SHIVA i pomimo
niewielkich uszkodzeń oczekujemy, iż możliwość prowadzenia ciągłego
ognia zrekompensuje tę wadę z nawiązką.

Proszę o zezwolenie na rozpoczęcie badań.

--mjr Paul Navarre

------------------------------------------------------------------------

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: Re: Działo laserowe

Dowódco.

Przedstawiam raport dot. naszego ostatniego projektu broni laserowych.
Stworzyliśmy prototyp działa laserowego i jesteśmy gotowi do produkcji
tego typu uzbrojenia.

Osiągnęliśmy założone cele: ciągłą falę, zasilanie deuterowo-fluorkowe
dużej mocy, zdolność namierzania i atakowania UFO w promieniu 5 km.
Celność jest wyśmienita, zmniejszają ją tylko wrogie systemy walki
elektronicznej, nie ma na nią wpływu zasięg. Promień lasera biegnie
wprost do celu i pokonuje cały dystans niemal natychmiast, co
uniemożliwia wykonanie skutecznych manewrów unikowych.

Niestety zanieczyszczenia atmosferyczne nadal stwarzają duży problem: im
większą odległość promień lasera ma do pokonania przez nie, tym mniejsza
jego moc w celu. Przy dystansie 5 km potrzeba 32 sekundy ciągłego ognia
w to samo miejsce, aby przedziurawić poszycie UFO. Rzadko będziemy mieli
tyle czasu na atak. Kompromisem między zasięgiem a zadawanymi
uszkodzeniami jest prowadzenie ognia z odległości 2-3 km. Średnia
skuteczność ognia w takim przypadku jest niewiele niższa od skuteczności
działa SHIVA, ale zasięg jest większy o ok. 1,5 km.

Działo posiada zintegrowany pakiet FD pozwalający na prowadzenie
30-minutowego ognia ciągłego. Ze względu na niebezpieczeństwo trzymania
tych substancji w bazie i dostęp do dużych, zewnętrznych składów
wszystkich potrzebnych składników, nie musimy mieć na miejscu amunicji.

Wdrożenie broni zależy tylko od Pana. Chciałbym jednak zarekomendować
wymianę dział SHIVA na laserowe w całej flocie za wyjątkiem samolotów
przeznaczonych ściśle do walki na małych dystansach. Wszystko, co
charakteryzuje się mniejszą manewrowością od UFO, będzie miało spore
trudności z namierzaniem za pomocą działa SHIVA, więc laser oferuje dużo
lepsze rozwiązanie o niemal takiej samej mocy.

--mjr Paul Navarre