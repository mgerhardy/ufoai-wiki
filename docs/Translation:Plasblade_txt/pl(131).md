# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Artefakt Obcych: Żagiew plazmowa

Dowódco, podczas jednej z ostatnich potyczek z Obcymi w nasze ręce
dostała się nieznana nam wcześniej broń plazmowa nowego typu. Na
pierwszy rzut oka przypomina, jakkolwiek dziwnie to zabrzmi, komorę
plazmową z wygodną rączką do miotania. Jest dla nas zagadką, jaką rolę
spełnia to urządzenie w arsenale Obcych.

Prace ruszą, jak tylko otrzymamy Pańską autoryzację.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Artefakt Obcych: Żagiew plazmowa

Dowódco, chciałbym przedstawić raport z badań dotyczących nowego rodzaju
broni plazmowej pozyskanej na Obcych.

Na samym początku badań przypuściliśmy, że jest to coś w rodzaju "noża"
plazmowego, służącego do miotania na bliskie odległości. Rzeczywistość
jednak okazała się być bardziej skomplikowana – tak naprawdę jest to
przeciwpancerna broń jednorazowego użytku, którą najłatwiej chyba opisać
przez porównanie do Panzerfausta z czasów II wojny światowej (z
zastrzeżeniem, że Obcym chodzi o atakowanie pojedynczych żołnierzy bądź
pojazdów, a nie czołgów).

Nasze pierwotne skojarzenie z nożem nie było jednak zupełnie
bezpodstawne – w rzeczy samej, urządzenie to przypomina rączkę noża
pozbawionego ostrza, "w zastępstwie" którego znalazła się mała dysza,
otoczona plastikowym pierścieniem. Opisywana broń (którą po dłuższej
dyskusji zdecydowaliśmy się nazwać "Żagwią plazmową"), nie posiada
spustu, zawleczki ani niczego podobnego – jej aktywacja następuje po
przekręceniu uchwytu zamontowanego w rączce i jednoczesnym zbliżeniu
końca dyszy do w miarę płaskiej powierzchni.

Jeśli oba powyższe warunki zostaną spełnione, poprzez szereg perforacji
w plastikowym pierścieniu wyrzucona zostanie szybko zastygająca
polimerowa pianka o bardzo wysokiej twardości, tworząc pomiędzy
powierzchnią, ku której skierowano uaktywnioną broń, i dyszą wylotową
przestrzenną "kieszeń", jednocześnie ściśle przytwierdzając żagiew do
celu. Przez cały ten czas w komorze jonizacyjnej rozgrzewa się ładunek
plazmowy, uwalniany ułamek sekundy po uformowaniu wspomnianej powyżej
"kieszeni".

Nie ma pancerza, który byłby w stanie ochronić przed tą bronią. Nasi
żołnierze powinni zdawać sobie z tego sprawę i zawsze starać się
wyeliminować Obcych uzbrojonych w żagiew w pierwszej kolejności. Jedynym
pocieszeniem jest obserwacja, że jest to oręż niezbyt skuteczny na
większe odległości. Pomimo tego, że żagiew plazmowa może być miotana,
jest to broń najskuteczniejsza w bezpośredniej walce wręcz.

Istnienie tej broni prowadzi do niepokojących konstatacji – najlepszą
taktyką dla Obcych w nią uzbrojonych mogą być ataki samobójcze, a my bez
wątpienia nie możemy sobie pozwolić na stosunek strat naszych do wroga
jak jeden do jednego. Z drugiej strony, po co projektować broń do
samobójczych ataków i prowadzić walkę od potyczki do potyczki, gdy
dysponuje się przewagą liczebną i technologiczną? Logika Obcych jest
trudna do pojęcia, i jest to niepokojące.

--mjr Navarre

### Typ uzkodzeń

- [plasma](Damage/plasma "wikilink")

### Zdolność

- [close](Skills/close "wikilink")

## Linki

- [Nóż bojowy](Ekwipunek/Broń_dodatkowa/Nóż_bojowy "wikilink")
- [Artefakt Obcych --
  Kerrnóż](Ekwipunek/Broń_dodatkowa/Kerrnóż "wikilink")
- [Artefakt Obcych -- Pistolet
  plazmowy](Ekwipunek/Broń_dodatkowa/Pistolet_plazmowy "wikilink")