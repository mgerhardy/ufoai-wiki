# Hasło UFOpedii

## Wiadomość

**DO:** Dowódca Bazy, PHALANX, Dowództwo Operacji Atlantyckich.

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Nowy zwrot

------------------------------------------------------------------------

Dowódco.

Podczas ostatnich autopsji odkryliśmy coś nowego. Raporty wprawdzie na
nic nie wskazują, ale odnaleźliśmy pewne podobieństwa, które mogą nam
dać nowy pogląd na zachowania Obcych.

Podczas pierwszych analiz struktury komórkowej Obcych napotkaliśmy na
pewne anomalie - nasze testy replikacji DNA kończyły się porażką z
powodu niewyjaśnionego zanieczyszczenia próbek. Początkowo sądziliśmy,
że jest to nasza wina, ale problem pojawiał się z zadziwiającą
regularnością. Ten sam wynik, badanie po badaniu; za każdym razem, gdy
przeprowadzaliśmy je na próbce, która nie została zamrożona do
przechowywania, mieliśmy problem z ekstrakcją pojedynczej,
niezanieczyszczonej sekwencji. Poświęciłem trochę mojego wolnego czasu,
żeby rozwiązać ten problem, i wydaje mi się, że znalazłem przyczynę.

Najprostsze wyjaśnienie jest takie: w próbkach krwi występują dwa typy
DNA. Przewaga obcego jest znacząca: sekwencje te można znaleźć u każdego
przedstawiciela gatunku Tamanin, a bliższe badania potwierdziły obecność
podobnych sekwencji w krwiobiegu pozostałych odkrytych gatunków. Źródłem
wydaje się być jednokomórkowy organizm obecny w dużej liczbie w krwi
Obcych. Istnieje w wielu wersjach, odmiennych dla każdego gatunku, ale
wszystkie łączą nadzwyczajne podobieństwa DNA. Co ciekawe, pomimo takiej
samej ilości chromosomów żaden z nich nie jest w stanie przetrwać w krwi
innego gatunku. Poza tym w ramach jednego gatunku nie ma żadnych
wariacji tego organizmu. Wynika z tego, że zostały one w całości bądź
częściowo sztucznie stworzone na potrzeby nosiciela.

Stwierdziliśmy obecność tego mikroorganizmu u każdego przebadanego
Obcego. Jego funkcje są nam nieznane. Przeprowadziliśmy testy na różnych
próbkach – zainfekowanych i nie. Zarażone obiekty nie wykazywały ani
negatywnych, ani pozytywnych efektów zarażenia, i nie odróżniały się
niczym od tych „czystych”. Ponieważ organizm ten potrzebuje żywego
gospodarza by przeżyć, wydaje się, że jest albo pasożytem ,albo
symbiontem o niewyjaśnionym przeznaczeniu.

Nazwaliśmy ten organizm „Pozaziemską Infekcją Wirusową”
(eXtraterrestrial Viral Infection - XVI). Jako że każdy gatunek Obcych
jest nosicielem innego typu wirusa, nadaliśmy im alfabetyczne oznaczenie
zależne od gatunku źródłowego: Tamanin: XVI-T, Shevaar: XVI-S itd.

Zadanie wirusa jest nam nieznane, ale jest to jedyny czynnik łączący
wszystkie rasy Obcych. Możemy tylko zakładać, że został on
zaprojektowany, aby w jakiś sposób ulepszyć Obcych. Możliwe, że pozwala
im koegzystować w sposób, w jaki ma to miejsce.

Nic nie wskazuje na to, że organizm miałby przenosić się na ludzi.
Wstrzykując kultury ludzkiej tkanki do świeżej krwi Obcych
zaobserwowaliśmy całkowite odrzucenie krwi – zgodnie z przewidywaniami.
Nieoczekiwanie jednak wszelkie ślady infekcji zostały zanihilowane przez
standardowe, ludzkie komórki typu T. Organizm nie miał szans z naszym
systemem odpornościowym.

Nie sądzimy, aby w chwili obecnej XVI stanowiło jakiekolwiek zagrożenie
dla naszych żołnierzy na polu bitwy. Będziemy jednak kontynuować badania
i informować o postępach. Jesteśmy także w trakcie wykonywania
kompleksowego badania krwi całego personelu – na wszelki wypadek. W
obrębie laboratorium będą również zachowane ścisłe procedury
kwarantanny.

Z poważaniem,

Dr Connor