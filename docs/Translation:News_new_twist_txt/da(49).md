# UFOpædi artikel

## Besked

**TIL:** Øverstbefalende, FALANKS, Hovedkvateret

**FRA:** Dr. Dolan Connor, F&U: Bio- og Opbevarings divisionen, FALANKS,
Hovedkvateret

**DATO:** %02i %s %i

**EMNE:** En ny drejning

Øverstbefalende

Ny information er kommet for dagen under den seneste omgang obduktioner
du har bedt om. Vores rapporter gælder stadig, men vi har opdaget en
fællesnævner der måske kan give os ny indsigt i rumvæsenernes
forskellighed.

Under den første analyse af rumvæsenernes cellestruktur så vi nogle
afvigelser, hvor vores DNA replikationstest fejlede på grund af
uforklarlige forureninger af prøverne. Vi afskrev først dette som
menneskelige fejl; men problemet er fortsat med overraskende
regularitet. Det samme resultat om og om igen; hver eneste gang vi
brugte en prøve, som ikke har været i kryofryseren til opbevaring, har
vi problemer med at udtrække en eneste ren sekvens. Jeg har brugt nogle
af mine fritimer på at studere dette problem og jeg tror at jeg har
fundet årsagen.

Den simpleste forklaring er denne: Der er 2 typer DNA tilstede i vores
blodprøver. Den fremmede DNA's tilstedeværelse er total; disse sekvenser
kan findes i hver eneste medlem af Taman racen og nærmere studier har
bekræftet at tilsvarende sekvenser eksisterer i blodet hos de øvrige
racer vi har indsamlet. Kilden ser ud til at være en slags en-cellet
organisme tilstede i enorme antal i rumvæsenernes blod. Der er
adskillige versioner af det, én for hver race af rumvæsen, og de deler
alle sammen bemærkelsesværdige ligheder. Interessant nok, på trods af
disse organismer alle har et identisk antal kromosomer kan ingen af dem
overleve i en krop der ikke er medlem af dens oprindelige race. Noget
andet bemærkelsesværdigt er det faktum at der er absolut ingen variation
i DNA mellem organismer af samme version. Dette leder os til at tro at
de forskellige versioner muligvis er kunstigt fremstillet -- helt eller
delvist -- til den enkelte individuelle race.

Vi antager at alle rumvæsener bærer en version af denne mikro organisme
infektion. Organismens funktion er ikke umiddelbart klar. Vi har udført
test på forskellige eksperimentelle vævsprøver, både inficerede og
kontrolprøver. Det inficerede væv ser ikke ud til have nogen negative
effekter -- eller positive for den sags skyld -- fra organismens
tilstedeværelse. De er essentielt umulige at adskille fra uinficerede
prøver. Siden organismen kræver en levende vært for at kunne overleve,
ser det ud til at være enten en parasit eller symbiot uden nogen
opdagede fordele.

Vi har døbt denne organisme Rumvæsen Viral Infektion eller RVI. Dette er
nok noget af en fejlbetegnelse i mikrobiologiske termer; RVI er langt
mere kompleks end nogen jordbaseret virus, men den agerer og
reproducerer som én. Derfor føler vi at begrebet er fornuftigt. Da hver
rumvæsen race har en unik variant af infektionen, har vi givet dem
alfabetiske betegnelser efter hvilken kilde race varianten er blevet
fundet. Tamaner har RVI-T, Shevaar har RVI-S, og så videre.

Infektionens formål er uklart på nuværende tidspunkt, men det er den
eneste ting vi har fundet indtil nu, som binder disse forskellige racer
sammen fysisk. Vi kan kun antage at en ny variant er blevet fremstillet
til at passe til hver enkelt race.

Der er ingen indikation af at denne organisme er smitsom overfor
mennesker. Når frisk rumvæsenblod indsprøjtes i friske vævsprøver fra
mennesker, har vi konstateret at rumvæsen blodet bliver fuldstændigt
afvist, som forventet. Uforventet bliver et hvert spor af infektionen
efterfølgende smadret af normal menneske T-celler. Organismen var ude af
stand til at deaktivere vores immunsystem for at kunne slå rod.

På nuværende tidspunkt tro vi ikke at RVI organismen er nogen trussel
for vores soldater på slagmarken. Vi vil dog fortsætte vores
undersøgelser og holde dig opdateret omkring evt. ny udvikling i sagen.
En grundig screening af al personalets blod er i gang, for tilfældets
skyld, og standard karantæne procedurer vil blive opretholdt i
laboratoriet.

Med venlig hilsen

Dr. Connor