# Запис НЛО-довідника

## Повідомлення

Командувачу, під час останньої серії розтинів, які були проведені згідно
вашого запиту, нам стала відома нова інформація. На додачу до наших
рапортів, я хотів би повідомити вам про одну спільну деталь, що зможе
пролити більше світла на різноманітність прибульців.

Коли ми робили перші аналізи клітинної структури прибульців, ми
зіткнулися з деякими аномаліями, коли наші тести копій ДНК провалювалися
через якесь незрозуміле забруднення зразків. Спочатку, ми відкинули цю
проблему, як людський фактор, але вона продовжила з'являтися з
дивовижною регулярністю. Той самий результат, знову і знову. Кожного
разу, коли ми використовували зразок, що не пройшов кріообробку для
зберігання, нам не вдавалося отримати жодної незабрудненої
послідовності. Я витратив частину свого вільного часу, роздумуючи над
проблемою, і мені видається, що я знайшов причину.

Найпростіше пояснення полягає в тому, що у наших зразках присутні два
типи ДНК. Чужорідне ДНК поширене серед усіх видів прибульців, захоплених
нами. Його джерелом, як нам видається, є одноклітинний організм, що у
величезній кількості присутній в крові прибульців. Існує кілька версій
цього організму, по одній на кожний вид прибульців, але всі вони мають
однакові головні послідовності ДНК. Цікавою деталлю є те, що незважаючи
на те, що ці організми мають однакову кількість хромосом, жодна з версій
не може вижити у тілі, що не є членом їхнього цільового виду. Також
дивує те, що організми одної версії не мають абсолютно ніяких
відмінностей у ДНК. Це наштовхує нас на думку, що різні версії були
штучно розробленні, повністю або частково, щоб пристосовуватись до
різних видів.

Тепер ми припускаємо, що всі прибульці є носіями версії цієї
мікроорганічної інфекції. Функція цього організму не очевидна. Ми
провели тести на різноманітних зразках тканин, заражених і ні. Несхоже,
щоб заражені тканини відчували якісь негативні або позитивні ефекти від
присутності організму. По суті, вони нічим не відрізняються від
незаражених тканин. Через те, що організм потребує "живого хазяїна" для
власного виживання, видається, що це або паразит, або симбіонт з поки-що
невідомими перевагами.

Ми назвали цей організм "Позаземна Вірусна Інфекція", або ПЗВІ. З точки
зору мікробіології, це трохи невірний термін, адже ПЗВІ це складний
організм, але поводить себе та розмножується точнісінько, як вірус.
Через це ми вважаємо, що назва виправдана. Оскільки кожен вид прибульців
переносить свою унікальну версію інфекції, ми використали алфавітні
позначення, які вказують на похідний вид версії. Тобто, Тамани
переносять ПЗВІ-Т, Шеваари переносять ПЗВІ-Ш і так далі.

Призначення інфекції залишається нез'ясованим, але це поки що єдина річ,
що фізично зв'язує ці різні раси. Ми можемо лише припустити, що нові
версії інфекції були спеціально розроблені, щоб пристосовуватись до
кожного виду, це те, що дає їм можливість співіснувати так, як зараз.

Немає жодних ознак того, що цей організм є заразним для людей. Ввівши
кров прибульців у зразки людських тканин, ми очікувано побачили повне
відторгнення. Неочікуваним було те, що всі рештки інфекції були потім
повністю знищені стандартними людськими Т-клітинами. Імунна система не
дозволила інфекції закріпитися.

Сьогодні ми не віримо, що ПЗВІ може становити загрозу нашим бійцям на
полі бою. Тим не менше, ми продовжимо дослідження і будемо тримати вас у
курсі справи. Про всяк випадок, усі наші працівники зараз проходять
ретельний аналіз крові, а в лабораторії буде впроваджено жорсткі
карантинні норми.

З повагою,

док. Коннор.

## Посилання

# Research Tree Data

**(This information for reference only; do not translate or include
in-game.)**

*`Prerequisites:`*
` Any 2 organic alien autopsies`
` XVI progression activated`

*`Opens:`*
` `[`The Enemy on Earth (late)`](Aliens/The_Enemy_On_Earth_(late) "wikilink")

[Category:General](Category:General "wikilink")
[Category:Storyline](Category:Storyline "wikilink")