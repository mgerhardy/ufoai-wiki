# Záznam v UFOpedii

## Zpráva

**PRO:** Velitel základny, PHALANX, Velení atlantických operací

**OD:** Dr. Connor, VaV: biologické oddělení, PHALANX, Velení
atlantických operací

**DATUM:** %02i %s %i

**PŘEDMĚT:** Nečekaný obrat

Veliteli,

během posledních pitev, které jste zadal, vyšly najevo nové skutečnosti.
Naše zprávy stále platí, ale objevili jsme společný faktor, který nám
může pomoci osvětlit různorodost cizáků.

Během našich prvních analýz cizácké buněčné struktury jsme narazili na
anomálie, kde naše testy s replikací DNA selhávaly kvůli nevysvětlitelné
kontaminaci vzorků. Zpočátku jsme to připisovali lidské chybě, ale
problém se opakoval s nečekanou pravidelností. Stejný výsledek, znovu a
znovu; kdykoli jsme testovali vzorek, který nebyl kryogenicky uskladněn,
měli jsme problém získat byť i jedinou neznečištěnou sekvenci. Výzkumem
tohoto problému jsem strávil část svého volna a myslím, že jsem objevil
příčinu.

Nejjednodušší vysvětlení je toto: v našich krevních vzorcích jsou
přítomny dva různé kmeny DNA. Rozšíření druhé DNA je všeobecné; tyto
sekvence se nacházejí ve vzorcích každého jedince druhu Taman a podrobný
výzkum potvrdil, že podobné sekvence jsou i v krvi ostatních druhů,
které jsme získali. Zdrojem se zdá být určitý typ jednobuněčného
organismu přítomný ve velkém množství v krevním řečišti cizáků. Existuje
v několika varietách, jedna pro každý druh cizáků, a všechny se
vyznačují pozoruhodnou podobností DNA. Překvapivě, ačkoli všechny tyto
organismy mají stejný počet chromozomů, žádný nedokáže přežít v těle
jiného druhu, než svého původního. Zvláštní je také fakt, že neexistují
absolutně žádné rozdíly mezi organismy stejné variety. To mě vede k
domněnce, že tyto různé variety byly uměle zkonstruovány -- zcela nebo
zčásti -- aby vyhovovaly jednotlivým druhům cizáků.

Jsme nyní toho názoru, že všichni cizáci jsou nakaženi některou
variantou této mikroorganické infekce. Funkce tohoto organismu není na
první pohled zřejmá. Testovali jsme různé vzorky tkání, nakažené i
kontrolní. Zdá se, že na nakažené vzorky nemá přítomnost mikroorganismu
žádný škodlivý vliv -- ostatně ani příznivý, když na to přijde. V zásadě
jsou nerozeznatelné od kontrolních vzorků. Vzhledem k tomu, že
organismus vyžaduje živého hostitele pro své přežití, jedná se zřejmě
buď o parazita, nebo o symbionta přinášejícího zatím neznámé výhody.

Nazvali jsme tento organismus Mimozemská Virová Infekce, zkráceně MVI. Z
mikrobiologického hlediska to není příliš přesné pojmenování, MVI je
mnohem složitější než jakýkoli pozemský virus, ale chování a
rozmnožování je shodné. Myslíme tedy, že termín je zasloužený. Protože
každý druh cizáků je nositelem jiného kmene infekce, označili jsme kmeny
písmeny podle toho, u kterého cizáckého druhu se vyskytuje. Tamani jsou
tedy nositeli MVI-T, Shevaarové MVI-S a tak dále.

Účel infekce sice zatím zůstává mlhavý, ale je to dosud jediná věc,
kterou jsme nalezli, která tyto tak rozdílné rasy fyzicky spojuje. Jsme
nuceni předpokládat, že nové kmeny infekce byly zkonstruovány tak, aby
vyhovovaly každému z těchto druhů.

Nejsou žádné náznaky, že by organismus byl přenosný na člověka. Když
jsme do kultury lidské tkáně vstříkli čerstvou cizáckou krev, zjistili
jsme, že došlo k jednoznačně odmítavé reakci, jak jsme očekávali. Avšak
překvapivě byly veškeré stopy infekce zlikvidovány normálními lidskými
T-lymfocyty. Organismus nebyl schopný vyřadit náš imunitní systém, aby
se mohl rozšířit.

Prozatím věříme, že MVI organismus nepředstavuje hrozbu pro naše vojáky
v bojových akcích. Přesto ale budeme pokračovat ve výzkumu a informovat
vás o případném vývoji. Pro všechny případy nyní probíhají podrobné
krevní testy veškerého personálu a v laboratoři budou zavedeny obvyklé
karanténní postupy.

S pozdravem,

Dr. Connor

## Links

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Alien Autopsy -- Taman`](Aliens/Taman "wikilink")
` `[`Alien Autopsy -- Ortnok`](Aliens/Ortnok "wikilink")
` `[`Alien Autopsy -- Shevaar`](Aliens/Shevaar "wikilink")
` `[`Odd Behaviour`](Aliens/Odd_Behaviour "wikilink")

*`Opens:`*
` `[`The Alien Strategy`](Research/The_Alien_Strategy "wikilink")

[Category:General](Category:General "wikilink")
[Category:Storyline](Category:Storyline "wikilink")