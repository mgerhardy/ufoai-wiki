## Tegninger - Radar

**KLASSIFIKATIONSNIVEAU SORT**

FALANKS-rumvæsenudrykningsenhed

Bygningstegninger: Sikkerhedsniveau Sigma - Kun for øverstbefalendes
øjne

Arkiveret: 18. marts 2084

Af: Kommandør Paul Navarre, F&U: Ingeniørdivisionen, FALANKS,
Hovedkvarteret

------------------------------------------------------------------------

### Overblik

![](Radar.png "Radar.png")Øverstbefalende, det har været nødvendigt at
foretage omfattende ændringer på de gamle radartegninger, for at de er
tidssvarende. De gamle rapporter er ikke længere gældende, så jeg har
besluttet at erstatte dem. Vores radarbygning er ikke et stort
radarbatteri i sig selv. Det er faktisk et kontrolcenter for en række
kamuflerede paraboler placeret på høje steder omkring basen. Der er
mellem 8 og 12 paraboler ved hver base, afhængig af den tilgængelige
plads og den enkelte parabols dækningsevne. Hver parabol er udstyret med
flere metoder til opdagelse af ufoer, fremfor blot at være en simpel
radar, da en sådan radar har problemer med at fastholde kontakten med
ufoer. De yderligere systemer omfatter blandt andet infrarødt lys og
afstandsbedømmelse med laser.

Konstruktionen af yderligere radarinstallationer på en base vil øge
rækkevidden af vores radardækning.

Radaren er bemandet døgnet rundt, i skiftehold af 6 timer, som behandler
de færdige resultater, når computeren har samlet al den information den
kan om en kontakt. Menneskelige operatører er absolut nødvendige og bør
være til stede til enhver tid; hvad computeren måske bare betragter som
et radarspøgelse kan vise sig at være en kamufleret opsamler, klar til
at ramme civile. Instinkt og erfaring betyder lige så meget som
programintelligens.

Vores radar er koblet direkte til FN's flyoversigt og kan krydstjekke
data fra ethvert civilt fly med dets flyveplan og transportmanifest.
Alle fly, med undtagelse af FALANKS militære fly, er forpligtiget til at
angive deres ruter i vores database, men vi kan ikke være sikker på, at
de forskellige hære vil være omhyggelige med at følge dette direktiv.

Radaren kræver at et kraftværk eller en kommandocentral er til stede for
at vi kan koordinere vores data til taktiske handlinger.

### Anbefalet doktrin

Da vores raderudsendende paraboler ikke findes i selve basen, er der
ikke en direkte fare for vores base ved at bruge en aktiv radar. I
betragtning af antallet af øvrige militære radarkilder rundt omkring er
det usandsynligt at en ufo vil kunne udlede noget nyttigt fra en
dedikeret sporing. De kan allerhøjest finde det generelle område vores
base er i.

På trods af dette kan enhver ufo som patruljerer i området være på udkig
efter vores base og den bør ikke få lov til at fuldføre sin mission
under nogen omstændigheder.

Ved et angreb på basen vil radarrummet være et højrisikoområde. Det er
vores øjne og ører. Uden virkende radar, er vi ude af stand til at se
ufoer som vi burde reagere overfor. Hvis rumvæsener kommer i nærheden af
radaren vil de med stor sandsynlighed prøve at skade eller ødelægge den
med sprængstoffer. Dette må ikke ske.

### Tilføjelse

Tilføjelse, Næstkommanderende Abel S. Howard, 18. marts 2084:

Vi bør ikke opfatte radaren som den endelige løsning til opdagelse af
ufoer. Selv med ekstra udstyr er vores dækning ikke fuldstændig
troværdig, og vi bør forske i andre måder at øge vores teknologiske
muligheder for at opdage ufoer. Dette er et krav hvis vi skal have en
mulighed for at stoppe disse røvhuller.