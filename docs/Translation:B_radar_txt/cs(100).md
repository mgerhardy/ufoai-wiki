## Dokumentace -- Radar

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Zpráva o zařízení, prověření Sigma -- pouze pro velitele

Zaznamenáno: 18. Března 2084

Kým: Velitel Paul Navarre, VaV: Technické oddělení, PHALANX, Velení
atlantických operací

------------------------------------------------------------------------

### Přehled

![](Radar.png "Radar.png")Veliteli, provedli jsme některé vylepšující
úpravy našeho starého radarového zařízení, abychom jej pomohli udržet na
úrovni. Původní stará zpráva již není použitelná, takže jsem se ji
rozhodl nahradit touto.

Naše radarové zařízení není tvořeno jenom samotným velkým radarem. V
současnosti je to řídící středisko pro sérii kamuflovaných antén
umístěných kolem základny. Každá instalace je tvořena 8 až 12 anténami v
závislosti na dostupném místě a individuálním radarovém pokrytí. Každá
anténa je vybavena několika prostředky detekce spíše než jednoduchým
radarem, protože radar má problémy s udržením zaměřených cizáckých
kontaktů. Doplňková zařízení obsahují infračervený a laserový dálkoměr.

Zařízení je obsluhováno nepřetržitě v šestihodinových směnách a
vyhodnocuje zpracovávaná data poté, co naše počítače shromáždí všechny
rozpoznatelné informace o kontaktu. Lidé při obsluze jsou absolutně
nezbytní a měli by vždy provádět dozor; co počítače mohou odmítnout jako
radarový ruch se může změnit v utajený cizácký Sklízeč připravený
zasáhnout davy civilistů. Instinkt a zkušenost se počítá stejně jako
softwarová inteligence.

Výstavba více než jednoho radarového zařízení na základně nezvýší rozsah
našeho radarového pokrytí. Jedno radarové zařízení pokryje plný rozsah
stejně efektivně, jak je možné a jediná cesta ke zvýšení výkonnosti a
dosahu spočívá ve vylepšení našich systémů budoucí technologií nebo
výstavba dalších instalací mimo základnu.

Náš radar je napojen přímo na registr letadel OSN a může porovnávat
získaná data jakýchkoliv civilních letadel s jejich letovými plány a
soupisem nákladu. Vojenské letouny mimo PHALANX musejí mít zaznamenány
své letové trasy v naší databázi, nicméně nemůžeme s jistotou vědět,
jestli rozličné vojenské subjekty budou velmi svědomité v plnění
takových instrukcí.

Radarové zařízení nemůže fungovat bez pracující elektrárny a řídícího
střediska, které je nutné pro koordinaci našeho taktického úsilí.

### Taktická doporučení

Jelikož naše antény vysílající radarové záření nejsou umístěny na ploše
základny, nehrozí přímé nebezpečí odhalení základny z důvodu zaměření
radarového signálu. Po zvážení počtu ostatních vojenských radarových
zdrojů okolo je nepravděpodobné, že by cizácká loď byla schopna cokoliv
zjistit ohledně zdroje signálu. Nanejvýš budou schopni najít povšechný
prostor umístění základny.

Nicméně jakékoliv UFO zpozorované při hlídkování v prostoru se může
pokustit zaměřit naše zařízení a nemělo by mu být umožněno za žádných
okolností dokončit jeho misi.

V průběhu útoku bude radarové zařízení ve vysokém nebezpečí. Jsou to
naše oči i uši. Bez fungujícího radarového pokrytí nebudeme schopni
zpozorovat žádné UFO a účinně reagovat. Pokud se kteříkoliv útočící
cizáci přiblíží k zařízení, téměř jistě se pokusí jej poškodit nebo
zničit pomocí výbušnin. Nesmíme dopustit, aby k tomu došlo.

### Dodatky

Dodatek, Výkonný důstojník Abel S. Howard, 18. březen 2084:

Nesmíme spatřovat v radarovém zařízení konečné řešení otázky detekce
UFO. I s doplňkovými systémy naše pokrytí není plně spolehlivé a měli
bychom vyvinout způsoby jak vylepšit naši technologii detekce, pokud
máme mít nějakou šanci na zastavení těchto bastardů.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")