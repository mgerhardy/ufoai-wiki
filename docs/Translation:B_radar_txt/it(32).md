## Progetto -- Radar

**RISERVATO: LIVELLO NERO**

Corpo Contromisure Extraterrestri PHALANX

Costruzioni Precis, Salvacondotto: Sigma -- Riservato: Solo Visione del
Comandante

Data: 18 Marzo 2084

**DA:** C.te Paul Navarre, R&S: Dipartimento Ingegneria, PHALANX,
Comando Operazioni Atlantiche

------------------------------------------------------------------------

### Quadro Generale

![](Radar.png "Radar.png")Comandante, abbiamo dovuto apportare estesi
cambiamenti alle nostre vecchie planimetrie per le infrastrutture Radar
per renderle aggiornate. Il vecchio rapporto non è più applicabile,
perciò ho deciso di sostituirlo con questo.

La nostra infrastruttura Radar di per sé non è una grande batteria
radar. È piuttosto un centro di controllo per una serie di
dischi-antenna camuffati disposti su terreni rialzati intorno alla base.
Vi è un numero compreso tra 8 e 12 di dischi per ogni installazione, a
seconda dello spazio disponibile e della loro copertura individuale.
Ognuno di essi è equipaggiato con diversi sistemi di detenzione
piuttosto che essere un semplice radar, poiché i radar hanno dei
problemi a mantenere un focus su contatti alieni. I sistemi
supplementari includono, tra gli altri, mezzi di ricerca laser e
infrarossi.

Costruire più di una infrastruttura Radar in una base incrementerà
notevolmente la nostra area di copertura.

La struttura è gestita completamente in turni di 6 ore, controllando
manualmente tutti i dati processati dopo che i nostri computer hanno
raccolto qualsiasi informazione ottenibile da un contatto. Gli operatori
umani sono assolutamente necessari e dovrebbero essere presenti per la
supervisione in ogni momento; Ciò che il computer potrebbe scartare come
un fantasma sul radar potrebbe essere un mietitore alieno furtivamente
pronto a colpire masse di civili. Intuito ed esperienza contano allo
stesso modo di software intelligenti.

Il nostro radar è collegato direttamente al registro di velivoli delle
Nazioni Unite e può risalire alle caratteristiche di risposta al radar
di qualsiasi velivolo civile in volo e del suo carico. I velivoli non
militari PHALANX sono anch'essi costretti a registrare i loro
spostamenti nel database, ma non possiamo essere sicuri che le varie
istituzioni militari siano scrupolose nell'applicare le stesse
direttive.

Il radar non può funzionare senza un Generatore di Corrente funzionante
e un Centro di Comando per coordinare il radar con i nostri sforzi
tattici.

### Dottrina Consigliata

Dato che le nostre antenne emittenti-radar non sono localizzate
all'interno della base, non c'è un pericolo diretto di essere scoperti a
causa del loro utilizzo. Considerando il numero di altre sorgenti radar
militari in giro, è poco probabile che delle navi aliene siano in grado
di comprendere qualcosa da un rintracciamento. Al massimo saranno in
grado di capire la posizione generale di una base.

In ogni caso, qualsiasi UFO scoperto in ricognizione nell'area potrebbe
essere alla ricerca di un modo in cui iniziare l'attacco, e non bisogna
permettere che completi la propria missione in nessuna circostanza.

Durante un attacco, l'infrastruttura Radar sarà a rischio elevato.
Rappresenta i nostri occhi e le nostre orecchie. Senza un radar
funzionante, non saremo in grado di vedere gli UFO ai quali è nostro
compito rispondere. Non dobbiamo permettere che ciò accada.

### Addenda

Aggiunta, Ufficiale Esecutivo Abel S. Howard, 18 Marzo 2084:

Non dovremmo considerare le infrastrutture Radar come il mezzo finale
per il rilevamento di UFO. Anche con sistemi supplementari la nostra
copertura non è completamente affidabile, e dovremo ricercare metodi per
migliorare la nostra tecnologia di rilevamento se vogliamo avere qualche
possibilità di fermare questi bastardi.

------------------------------------------------------------------------

[Category:Generale](Category:Generale "wikilink")
[Category:Infrastrutture](Category:Infrastrutture "wikilink")