## Specyfikacja techniczna: Radar

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 18 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

![](Radar.png "Radar.png")Dowódco, byliśmy zmuszeni dokonać szerokich
zmian w naszych starych projektach instalacji Radaru, tak aby spełniała
ona nasze obecne wymagania. Poprzednia dokumentacja nie jest już
odpowiednia, wobec tego zdecydowałem się zastąpić ją niniejszym
raportem.

Nasz budynek Centrum Radarowego nie zawiera żadnej sieci radarów. Jest
to tak naprawdę centrum kontrolne szeregu zamaskowanych anten radarowych
umiejscowionych na wzgórzach wokół bazy. Na każdą z takich instalacji
składa się od 8 do 12 anten, w zależności od dostępnej przestrzeni oraz
specyficznych dla anten zakresów pokrycia. Prosty radar ma problemy z
utrzymaniem śledzenia obiektu obcych, wobec czego każda antena jest
wyposażona w cały szereg innych środków wykrywania. Na te pomocnicze
systemy składa się w szczególności system dalmierzy laserowych i
podczerwieni.

Wybudowanie w bazie więcej niż jednej instalacji radarowej odpowiednio
zwiększy zasięg naszego pokrycia radarowego.

Obsługa instalacji pracuje 24 godziny na dobę w rotacji 6-godzinnych
zmian, przeglądając przetworzone dane pochodzące z komputerów
zbierających wszystkie dostrzegalne informacje o obiekcie. Operatorzy ci
są absolutnie niezbędni i powinni sprawować nadzór instalacji przez cały
czas; to, co komputer może zlekceważyć jako zakłócenia radaru, może się
okazać statkiem Obcych o obniżonej wykrywalności, gotowym do masowego
uderzenia w ludność cywilną. Instynkt i doświadczenie liczą się nie
mniej niż inteligencja oprogramowania.

Nasz system radarowy jest bezpośrednio połączony z rejestrem statków
powietrznych ONZ i może otrzymywać dane każdego cywilnego statku
powietrznego obejmujące jego plan lotu i listę ładunkową. Wojskowe
statki powietrzne niewchodzące w skład PHALANX są również zobowiązane
zgłaszać swoje kursy do naszej bazy danych, ale nie jesteśmy pewni, czy
różne struktury wojskowe będą sumiennie wypełniać ten obowiązek.

### Sugerowana Doktryna Postępowania

Odkąd nasze anteny radarowe nie są ulokowane w obrębie bazy, nie
istnieje bezpośrednie zagrożenie wykrycia bazy z uwagi na użycie radaru
aktywnego. Biorąc pod uwagę liczbę innych położonych w otoczeniu
wojskowych źródeł radarowych, jest mało prawdopodobne, aby obcy statek
był w stanie cokolwiek wywnioskować z określonej wiązki zwrotnego
odbicia. Co najwyżej będą w stanie określić przybliżone położenie bazy.

Jednakże każde UFO, które patroluje ten obszar, może próbować namierzyć
naszą instalację, wobec czego za wszelką cenę nie można dopuścić, aby
zakończyło ono swoje zadanie.

W czasie ataku instalacja Radaru jest szczególnie zagrożona. Jest ona
naszymi oczami i uszami. Bez funkcjonującego pokrycia radarowego nie
będziemy w stanie dostrzec UFO, na które przypuszczalnie byśmy
zareagowali. Jeżeli jacykolwiek atakujący bazę Obcy dostaną się do tej
instalacji, będą niemal z pewnością próbować uszkodzić lub ją zniszczyć
ładunkami wybuchowymi. Nie możemy do tego dopuścić.

### Dodatki

Dodatek, Szef sztabu Abel S. Howard, 18 Marca 2084:

Nie powinniśmy traktować instalacji Radaru jako ostatecznego rozwiązania
w kwestii wykrywania UFO. Nawet z systemami wspomagającymi nasze
pokrycie nie jest w pełni skuteczne i musimy szukać dróg, aby poprawić
naszą technolologię wykrywania, jeżeli mamy mieć jakąkolwiek szansę na
powstrzymanie tych drani.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")