## Σχεδιάγραμμα -- Ραντάρ

**ΕΠΙΠΕΔΟ ΑΠΟΡΡΗΤΟΥ ΜΑΥΡΟ**

Μονάδα Αντιμετώπισης Εξωγήινων PHALANX

Κατασκευαστική σύνοψη, Εξουσιοδότηση Σ' -- Μόνο για τα μάτια του
Διοικητή

Αρχειοθέτηση: 18 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

![](Radar.png "Radar.png")Κύριε Διοικητά, χρειάστηκε να κάνουμε εκτενείς
αλλαγές στις παλιές εγκαταστάσεις των ραντάρ μας έτσι ώστε να τις
αναβαθμίσουμε σύμφωνα με τα σημερινά δεδομένα. Η παλιά αναφορά δεν έιναι
πλέον εφαρμόσιμη, έτσι αποφάσισα να την αντικαταστήσω με αυτήν εδώ.

Στην πραγματικότητα, η εγκατάσταση Ραντάρ που τοποθετείται στο εσωτερικό
μιας βάσης μας δεν αποτελεί διάταξη ανιχνευτών ρανταρ. Αντίθετα, είναι
το κέντρο ελέγχου για μια συστοιχία καμουφλαρισμένων πιάτων τοποθετημένα
σε υψηλά σημεία γύρω απο την βάση. Υπάρχουν περίπου 8 με 12 πιάτα
τοποθετημένα για κάθε εγκατάσταση, ανάλογα με τον διαθέσιμο χώρο και την
κάλυψη που παρέχουν τα πιάτα. Κάθε πιάτο είναι εξοπλισμένο με διάφορα
μέσα ανίχνευσης σε συνδυασμό με το κλασικό ραντάρ, καθώς ένα απλό ραντάρ
έχει πρόβλημα στο κλείδωμα και την παρακολούθηση εξωγήινων στόχων. Στα
συμπληρωματικά όργανα ανίχνευσης περιλαμβάνονται, μεταξύ άλλων,
αποστασιόμετρα υπέρυθρων και λέιζερ.

Η εγκατάσταση αυτή είναι επανδρωμένη 24 ώρες το 24ώρο σε 6άωρες βάρδιες,
οι οποίες παρακολουθούν τα επεξεργασμένα δεδομένα όταν έχουν συλλεχθεί
απο τους υπολογιστές μας όλες οι πληροφορίες για μια επαφή. Οι χειριστές
είναι απόλυτα απαραίτητοι και πρέπει να το επιβλέπουν διαρκώς: κάτι που
οι υπολογιστές μας θα εκλάβουν ως θόρυβο μπορεί στην πραγματικότητα να
είναι ένας εξωγήινος Θεριστής που έχει ενεργοποιήσει την τεχνολογία
stealth και ετοιμάζεται να επιτεθεί σε μια πυκνοκατοικημένη περιοχή. Το
ένστικτο και η εμπειρία είναι εξίσου σημαντικά όσο και η νοημοσύνη του
προγράμματος.

Χτίζωντας περισσότερα του ενός ραντάρ σε μια βάση δεν θα αυξηθεί η
εμβέλεια κάλυψης των ραντάρ. Μια και μόνο εγκατάσταση θα καλύψει πλήρως
την περιοχή όσο πιο αποτελεσματικά γίνεται. Ο μόνος τρόπος να αυξηθεί η
απόδοση και η εμβέλεια των ραντάρ είναι η αναβάθμιση της τεχνολογίας
τους ή το χτίσιμο εγκαταστάσεων εξω από τις βάσεις μας.

Το ραντάρ μας είναι συνδεδεμένα απευθείας με τους καταλόγους αεροσκαφών
του ΟΗΕ και μπορεί να διασταυρώσει τα δεδομένα για την πορεία και το
περιεχόμενό οποιοδήποτε πολιτικού αεροσκάφους. Κάθε στρατιωτικό
αεροσκάφος που δεν ανήκει στη PHALANX είναι επίσης υποχρεωμένο να μας
καταχωρεί το σχέδιο πτησης του στην βάση δεδομένων μας, όμως δε μπορούμε
να ξέρουμε στα σίγουρα κατά πόσο θα εφαρμόζεται αυτό απο όλες τις
στρατιωτικές αρχές.

Η εγκατάσταση Ραντάρ δε μπορεί να λειτουργήσει χωρίς Εργοστάσιο
Ενέργειας ή Κέντρο Διοίκησης για τον συντονισμό των ραντάρ μας στις
τακτικές προσπάθειές μας.

### Προτεινόμενο Δόγμα Χρήσης

Απο την στιγμή που τα πιάτα δε βρίσκονται στο εσωτερικό της βάσης, δεν
υπάρχει άμεση απειλή να ανακαλύψουν κάποια βάση μας όταν χρησιμοποιούμε
ενεργά ραντάρ. Έχοντας κατα νού το πλήθος άλλων στρατιωτικών ραντάρ,
είναι απίθανο ένα εξωγήινο σκάφος να μάθει κάτι παρακολουθόντας την
πορεία του σήματος. Το πολύ να εντοπίσουν την ευρύτερη περιοχή της
βάσης.

Παρόλα αυτά, οποιοδήποτε UFO εντοπίσουμε να εκτελεί περιπολίες στην
περιοχή πιθανόν να προσπαθεί να εντοπίσει τη βάση μας. Σε καμία
περίπτωση δεν πρέπει να του επιτρέψουμε να ολοκληρώσει την αποστολή του.

Κατά την διάρκεια μιας επίθεσης, η εγκατάσταση Ραντάρ θα βρίσκεται σε
υψηλό κίνδυνο. Αποτελεί τα μάτια και τα αυτιά μας. Χωρίς την κάλυψη των
ραντάρ δε θα είμαστε σε θέση να δούμε τα UFO που υποχρεούμεθα να
αναχαιτίσουμε. Αν οι εξωγήινοι πλησιάσουν την εγκατάσταση είναι σχεδόν
βέβαιο ότι θα επιχειρήσουν να την χαλάσουν ή να την καταστρέψουν με
εκρηκτικά. Αυτό δε πρέπει να το αφήσουμε να συμβεί.

### Πρόσθετα

Παράρτημα, Αξιωματικός Διοίκησης Abel S. Howard, 18 Μαρτίου 2084:

Δε πρέπει να θεωρούμε ότι η εγκατάσταση Ραντάρ αποτελεί πανάκεια στο
πρόβλημα του εντοπισμού των UFO. Ακόμα και με τα συμπληρωματικά
συστήματα, η καλυψή μας δεν είναι επαρκής, ενώ θα πρέπει να ερευνήσουμε
νέους τρόπους βελτίωσης των τεχνολογιών ανίχνευσης εάν θέλουμε να έχουμε
κάποια πιθανότητα να σταματήσουμε τους μπάσταρδους.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")