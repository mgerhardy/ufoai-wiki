## Технічні характеристики: Автоматична штурмова гвинтівка AR-80

------------------------------------------------------------------------

### Огляд

Французька гвинтівка Leblanc FAA-191 (Fusil Assaut Automatique)
забезпечує найбільш вигідне поєднання далекобійності, пробивання броні
прибульців й обсягу магазину в своєму класі зброї. Автомат має "буллпап"
компонування, при якому магазин розташовано позаду спускового гачка для
того, щоб зменшити загальну довжину зброї. У FAA-191 використовуються
30-ти зарядні магазини із 4.7мм бронебійними набоями без гільз. Сталеві
кулі з вольфрамовим осердям демонструють вражаючу проникну здатність на
малих та середніх дистанціях. На дальніх дистанціях ефективність падає,
але цей тип зброї не є призначений для цього.

Хоча ця розробка не така вже й нова (перший прототип виготовлено у
2057), жодна інша гвинтівка не змогла перевершити FAA-191 у швидкості
перезаряджання та влучності. ЇЇ міцна конструкція знижує ризик поломки
чи заклинювання в бою. Автомат стійкий до холоду, спеки, пилу та високої
вологості. Набої та запчастини широко доступні через те, що ця гвинтівка
є популярна у збройних силах по всій земній кулі. Цій зброї можна
довірити власне життя.

Для використання в PHALANX зброї надано індекс AR-80.

### Рекомендована доктрина

Саме цю зброю слід використовувати на середніх дистанціях. Вона
демонструє вражаючу бойову міць на дистанціях, що перевершують
можливості будь-якого пістолету чи пістолету-кулемету.

Але не слід думати, що штурмова гвинтівка - це найкраща зброя, яку можна
знайти в нашому арсеналі. Для того, щоб упоратись з різними ситуаціями,
потрібно дотримуватися балансу зброї. Гвинтівка непогано себе проявляє у
ближньому бою, але у тісних просторах ефективнішими є дробовики та
пістолети-кулемети, через більшу вогневу силу. При операціях в будівлях
слід використовувати саме їх, а бійців озброєних гвинтівками краще
залишити для підтримки або охорони периметру.

Якщо бійці з гвинтівками опинились за межами дистанції ефективного
ведення вогню, їм слід наблизитись до ворога, використовуючи природні
укриття. В цей час снайпери прикривають вогнем штурмові підрозділи і
намагаються придушити активність супротивника.

### Додаток

AR-80 - хороша зброя у всіх відношеннях, але вона не призначена для
боротьби з прибульцями. Ми змушені розробити власну конструкцію,
пристосовану під наші потреби, якомога швидше.

### Тип ураження

- [звичайне](Ураження/звичайне "wikilink")

### Навики

- [штурм](Навики/штурм "wikilink")

## Посилання

- [Магазин для штурмової
  гвинтівки](Translation:Assault_mag_txt/uk "wikilink")

[Category:General](Category:General "wikilink")
[Category:Weapons](Category:Weapons "wikilink")