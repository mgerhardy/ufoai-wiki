## Τεχνικές Προδιαγραφές: Επιθετικό τουφέκι AR-80

**ΕΠΙΠΕΔΟ ΑΠΟΡΡΗΤΟΥ ΚΙΤΡΙΝΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Δ'

Αρχειοθέτηση: 20 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

Η επίθεση των εξωγήινων στο Μουμπάι υπέδειξε με οδυνηρό τρόπο την
κατάστασή στην οποία βρισκόμαστε. Η τεχνολογία των εξωγήινων είναι πολύ
πιο εξελιγμένη από τη δική μας. Η πλήρης αδυναμία των στρατευμάτων της
Κοινοπολιτείας να κάμψουν στο ελάχιστο την επίθεση στο Μουμπάι απεκάλυψε
σημαντικές ελλείψεις στην υπάρχουσα στρατιωτική εκπαίδευση και τον
εξοπλισμό. Η θυσία τριών ταγμάτων κατάφερε απλά να ανακόψει την πορεία
των εξωγήινων χωρίς να τους επιφέρει ιδιαίτερες απώλειες. Εμείς, ως
PHALANX, πρέπει να υπερβούμε τις εναντίον μας πιθανότητες και
προκειμένου να το καταφέρουμε αυτό θα χρειαστούμε ότι καλύτερο μπορεί να
μας προσφέρει η ανθρώπινη τεχνολογία.

Το Πρόγραμμα Εξκάλιμπερ δημιουργήθηκε με στόχο την ανεύρεση των πιο
αποτελεσματικών όπλων στη Γη με βάση τις προδιαγραφές κατασκευής, το
ιστορικό χρήσης τους αλλά και την καταγεγραμμένη αποτελεσματικότητά τους
ενάντια στους εξωγήινους.

Το Γαλλικής κατασκευής LeBlanc FAA-191 (Fusil Assaut Automatique) στην
κατηγορία των επιθετικών τουφεκιών παρέχει τον καλύτερο συνδυασμό
βεληνεκούς, διατρητικής ικανότητας ενάντια στον θώρακα των εξωγήινων και
μεγέθους γεμιστήρας. Πρόκειται για ένα όπλο με bullpup σχεδιασμό, δηλαδή
η γεμιστήρα και ο μηχανισμός λειτουργίας είναι τοποθετημένα πίσω από τη
σκανδάλη ώστε να μειώνεται το συνολικό του μήκος. Το 191 δέχεται
γεμιστήρες 30 φυσιγγίων χωρίς κάλυκα διαμετρήματος 4,7 χιλιοστών. Το
βλήμα είναι ατσάλινο με πυρήνα βολφραμίου και παρουσιάζει εντυπωσιακή
διατρητική ικανότητα σε μικρές και μεσαίες αποστάσεις. Η απόδοση του
βλήματος δεν είναι ιδιαίτερα καλή σε μεγάλες αποστάσεις, άλλα πάλι τα
επιθετικά τουφέκια δεν έχουν σχεδιαστεί για μάχες μεγάλων αποστάσεων.

Παρόλο που ο σχεδιασμός του είναι κάθε άλλο παρά καινούργιος, καθώς το
πρωτότυπο κατασκευάστηκε το 2057, κανένα άλλο τουφέκι από τότε δεν
ξεπέρασε πλήρως το 191. Πρόκειται για όπλο μεγάλης ακρίβειας και
γρήγορου γεμίσματος, ενώ η στιβαρή του κατασκευή το καθιστά αξιόπιστο
στη μάχη και σπάνια μπλοκάρει ή χαλάει. Είναι ταυτόχρονα ανθεκτικό
απέναντι στη ζέστη, το κρύο, τη σκόνη και την υγρασία, ενώ η μακροχρόνια
και διαδεδομένη χρήση του στις ένοπλες δυνάμεις της Γης συνεπάγεται ότι
υπάρχει εύκολη πρόσβαση σε ανταλλακτικά και πυρομαχικά. Πρόκειται για
ένα τουφέκι το οποίο μπορείς να εμπιστευτείς με τη ζωή σου.

Ο κωδικός προσδιορισμός του συγκεκριμένου τουφεκιού για τις δυνάμεις της
PHALANX είναι AR-80.

### Προτεινόμενο Δόγμα Χρήσης

Το συγκεκριμένο όπλο αποτελεί τη σίγουρη λύση για μάχες μεσαίων
αποστάσεων. Παρέχει εντυπωσιακή ισχύ πυρός και είναι θανάσιμο σε πολύ
μεγαλύτερα βεληνεκή από οποιοδήποτε πιστόλι ή ημιαυτόματο όπλο.

Παρόλα αυτά, κανείς δε θα πρέπει να έχει την ψευδαίσθηση ότι το
επιθετικό τουφέκι καλύπτει όλες τις οπλικές μας ανάγκες. Χρειάζεται
συνδυασμός διαφορετικών όπλων προκειμένου να είμαστε σε θέση να
αντιμετωπίσουμε διαφορετικά ενδεχόμενα. Μπορεί το επιθετικό τουφέκι να
παραμένει αποτελεσματικό σε μικρές αποστάσεις, είναι όμως πιο δυσκίνητο
σε κλειστούς χώρους και επισκιάζεται από την εξ επαφής ζημιά που
προκαλούν τόσο οι καραμπίνες όσο και τα ημιαυτόματα. Οποιαδήποτε
επιχείρηση εκκαθάρισης αστικού κτιρίου θα πρέπει να ηγείται από
στρατιώτες με όπλα μικρών αποστάσεων, ενώ οι οπλισμένοι με τουφέκια
στρατιώτες θα καλύπτουν τον περιμετρικό χώρο ή θα έχουν υποστηρικτικό
ρόλο.

Σε περίπτωση που οι εξοπλισμένοι με τουφέκια στρατιώτες δέχονται επίθεση
από μεγάλη απόσταση, θα πρέπει να πλησιάζουν τον εχθρό αξιοποιώντας
οποιαδήποτε ενδιάμεση κάλυψη μέχρι να μπορούν να τον πλήξουν
αποτελεσματικά. Παράλληλα, οι ελεύθεροι σκοπευτές θα τους καλύπτουν ή θα
προσπαθούν να εξουδετερώσουν τον εχθρό εξ αποστάσεως.

### Πρόσθετα

Παρόλο που το AR-80 είναι από όλες τις απόψεις ένα πολύ καλό τουφέκι,
δεν σχεδιάστηκε για την αντιμετώπιση εξωγήινης εισβολής. Θα χρειαστεί να
αναπτύξουμε δικά μας όπλα ειδικά για το συγκεκριμένο σκοπό μόλις
αποκτήσουμε την απαραίτητη τεχνογνωσία.

------------------------------------------------------------------------

### Damage Type

- [normal](Damage/normal "wikilink")

### Skill

- [assault](Skills/assault "wikilink")

## Links

- [Assault Rifle
  Magazine](Equipment/Ammunition/Assault_Rifle_Magazine "wikilink")

[Category:General](Category:General "wikilink")
[Category:Weapons](Category:Weapons "wikilink")