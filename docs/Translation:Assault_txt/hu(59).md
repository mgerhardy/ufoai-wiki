## Technikai specifikáció: AR-80 gépkarabély

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

Gépkarabélyok közül a francia gyártmányú FAA-191 (Fusil Assaut
Automatique) nyúltja a lőtáv, idegen-páncél átütő képesség és
tárkapacitás legelőnyösebb kombinációját. Bullpup rendszerű, vagyis a
tár és a mechanika a markolat mögött helyezkedik el, így az egész
fegyver rövidebb lett. Az FAA-191 30 töltényes szekrénytárral működik. A
lőszer 4.7 mm űrméretű, hüvely nélküli, wolfram magvas acéllövedék,
amely kis és közepes lőtávnál meggyőző páncéltörő képességről tesz
bizonyságot. Távoli célpontok ellen nem hatásos, de a gépkarabélyt nem
is nagy távolságból vívott tűzharcra tervezték.

Habár a 191-es korántsem új konstrukció, lévén a 2057-ben készült az
első prototípus, egyetlen hasonló fegyver sem múlja felül. Pontos és
gyorsan újratölthető. Strapabíró konstrukciója teszi harc során
megbízhatóvá, meghibásodása, beragadása alig valószínű. Hidegnek,
melegnek, pornak, nedvességnek egyaránt jól ellenáll. Lőszer és
pótalkatrészek széles körben hozzáférhetők, mivel kiforrott konstrukció
és elég népszerű a földi fegyveres erőknél. Erre gépkarabélyra
rábízhatod az életed.

A PHALANX számára az AR-80 néven került jegyzékbe.

### Alkalmazási javaslat

Közepes lőtávú harcoknák ezt a fegyvert érdemes bevetnünk. Meggyőző
tűzgyorsasággal rendelkezik és sokkal távolabbról is halálos mint a
géppisztolyok és pisztolyok.

De nem szabad abba a tévhitbe esni hogy a gépkarabély fegyvertárunk
mindentudó mindenese. Kiegyensúlyozott fegyverzet kell hogy sokféle
harci helyzetet uralhassunk. Bár a gépkarabély közelharcban is jó
fegyver, szűk helyeken lassan lehet csak mozogni vele. Ilyen esetekben
mind a géppisztolyok, mind a sörétes puskák túlteljesítik, mert
közvetlen közelről sokkal nagyobb átütő erőt nyújtanak. Városi épületek
átfésülését ajánlott közelharci fegyverekkel végezni, míg a
gépkarabélyos katonák biztosítják a környéket vagy második támadást
indítanak hogy támogassák társaikat.

Ha gépkarabélyos katonáinkat hatásos lőtávon kívül veszik tűz alá,
érdemes fedezéktől fedezékig előrenyomulni hogy hatékonyan tudják
alkalmazni a fegyvert. Közben a mesterlövészek zárótűzzel biztosíthatják
az előrenyomulást, vagy megpróbálhatják távolról lelőni az ellenséget.

### Megjegyzés

Bár az AR-80 minden tekintetben megfelel, mégsem földönkívüli inváziós
erők ellen tervezték. Amint lehet, ajánlatos kifejleszti a saját, e
célra tervezett fegyvereinket.

------------------------------------------------------------------------

### Damage Type

- [normal](Damage/normal "wikilink")

### Skill

- [assault](Skills/assault "wikilink")

## Links

- [Assault Rifle
  Magazine](Equipment/Ammunition/Assault_Rifle_Magazine "wikilink")

[Category:General](Category:General "wikilink")
[Category:Weapons](Category:Weapons "wikilink")