## Specyfikacja techniczna: Samolot przechwytujący, klasa Stiletto

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 4 października 2026

Przez: Dr Richard Strohm, Dowódca Bazy, PHALANX, Dowództwo Operacji
Pacyfiku

------------------------------------------------------------------------

### Przegląd

Mam przyjemność zawiadomić, iż testy pierwszego seryjnie wyprodukowanego
myśliwca przechwytującego nowego typu zostały zakończone i nie odbiegają
w niczym od osiągów prototypu. Mam nadzieję, że nie będzie przesadnym
stwierdzenie, że może być to najbardziej zaawansowany myśliwiec
kiedykolwiek skonstruowany na Ziemi.

Stiletto – bo taka nazwa kodowa została mu przypisana – to jednoosobowy
statek powietrzny, skonstruowany w systemie pionowego startu i
lądowania, co pozwala mu na operowanie na dowolnym kawałku w miarę
płaskiej powierzchni. Potężne turbodmuchawy o zmiennym położeniu
poważnie zwiększają jego manewrowość, nawet przy prędkościach
ponaddźwiękowych. Wloty powietrza napędzającego je głównego silnika
chronione są przez przemyślny system kanałów doprowadzających,
jednocześnie filtrujących częściowo pobierane powietrze, by wyeliminować
nawet najmniejsze niebezpieczeństwo zassania jakichkolwiek cząstek bądź
fragmentów mogących doprowadzić do uszkodzenia śmigieł turbodmuchaw. Ich
moc wystarcza nie tylko na podniesienie statku podczas sekwencji startu
i posadzenie podczas lądowania, ale także na dokonywanie skomplikowanych
ewolucji podczas walki powietrznej (zapas paliwa silnika napędzającego
turbodmuchawy wystarcza niemal na dwie godziny ich pracy).

Na pierwszy rzut oka konstrukcja myśliwca klasy Stiletto wydaje się być
inspirowana projektami śmigłowców; w rzeczywistości jednak pod wieloma
względami takie projekty przewyższa. Dla przykładu, rama i klatka
pasażerska zbudowana jest z niezwykle wytrzymałych materiałów,
pozwalających wytrzymać przeciążenia powstające podczas przyspieszeń do
prędkości ponad 2 Machów. Prędkość przelotowa myśliwca to 1.3 Macha, zaś
maksymalna (wymagająca użycia dopalaczy) to 2.1 Macha.

Napędzany potężnymi silnikami Volkot VO-36 myśliwiec z pewnością nie
należy do paliwooszczędnych. Ogranicza to jego zasięg do około 2 tysięcy
kilometrów, jeśli jednak uda mu się nawiązać walkę, bez wątpienia
udowodni swoją przydatność.

Przez niektórych pilotów nazywany żartobliwie “zającem”, Stiletto
potrafi wykonywać najbardziej skomplikowane manewry, często będące poza
zasięgiem klasycznych myśliwców. Błyskawiczne przewroty, beczki,
kontrolowane korkociągi wykonuje szybciej niż najlepsze nawet samoloty
przeznaczone specjalnie do pokazów akrobacji lotniczych. Znakomite
systemy namierzania celu pozwalają mu przy tym nie tracić celu z oczu.

Pociski rakietowe mogą być montowane na punktach podczepienia pod
skrzydłami. Myśliwiec zaopatrzony jest również w radar najnowszej
generacji oraz laserowe i optyczne systemy celowania sprzężone z
komputerem przetwarzającym dane z obu tych źródeł. Posiada także systemy
zakłócające próby namierzania oparte na wykorzystywaniu promieniowania
elektromagnetycznego w różnych zakresach fal. Elektroniczne systemy
statku zostały zbudowane w systemie modułowym i są w pełni kompatybilne
z opcjonalnymi elementami, które mogą być montowane w przewidzianych do
tego kompartmentach. Nie należy zapominać jednak, że Stiletto
maksymalnie obciążony dodatkowym wyposażeniem traci wiele na szybkości,
zasięgu i możliwościach manewrowych.

Pragnę zdecydowanie podkreślić, że nie jest to maszyna przyjazna
niedoświadczonym pilotom. Nasi piloci oblatywacze przestrzegają, że przy
niewielkich prędkościach myśliwiec jest bardzo trudny w pilotażu.

Myśliwiec klasy Stiletto wymaga jednego Małego Hangaru, posiada jeden
dziobowy punkt podwieszenia broni małej wielkości i dwa punkty
podwieszenia pod skrzydłami średniej wielkości.

### Sugerowana Doktryna Postępowania

Myśliwiec klasy Stiletto jest idealny do przechwytywania statków
powietrznych wroga w niewielkiej odległości od bazy. Niestety, nie
nadaje się do misji przeprowadzanych w odległości większej niż około 2
tysiące kilometrów od miejsca startu. Możemy pomyśleć o zastosowaniu
dodatkowych zbiorników paliwa lub tankowania w powietrzu, ale
zastosowanie takich rozwiązań nie będzie łatwe i wymagać będzie
dodatkowych badań.

Nie jesteśmy w stanie przewidzieć, rzecz jasna, na ile Stiletto okaże
się skuteczny podczas walki z UFO. Jest to jednak wtej chwili
prawdopodobnie najbardziej uniwersalny myśliwiec przechwytujący na Ziemi
i niczym lepszym nie dysponujemy.

### Dodatki

Komentarz, mjr Paul Navarre, 18 March 2084:

Dowódco, Plany myśliwca przechwytującego Stiletto kompletnie mnie
zaskoczyły. Spodziewałem się poczytać troszeczkę o sprzęcie, który
nadawać się będzie jako rustykalna ozdoba wiejskiej posiadłości, bądź
reklama przydrożnego zajazdu, ale – i piszę to z przyjemnością – mój
cynizm okazał się kompletnie nieuzasadnionym. Ta maszynka to prawdziwy
skarb – większość obecnie istniejących myśliwców jest może szybsza i
bardziej zaawansowana technicznie, ale jeśli chodzi o rodzaje manewrów i
szybkość ich wykonywania, Stiletto wciąż bije je na głowę.

Niestety, niezwykła manewrowość tego myśliwca okupiona jest dużymi
problemami z niestabilnością podczas lotu przy wolniejszych
prędkościach. Oryginalne plany wspominają o tym, ale mam wrażenie, że
należy to szczególnie podkreślić. Z drugiej strony, nasi najlepsi piloci
powinni sobie dać radę z tą maszyną. To naprawdę jeden z lepszych
kawałków fruwającego żelastwa, jakim dysponujemy – nie mam wątpliwości,
że wkrótce udowodni swoją przydatność.

Statystyki statku:

*Rozmiar:* 5m x 11m x 4m

*Prędkość przelotowa:* 1380 km/h

*Prędkość maksymalna:* 2230 km/h

*Zasięg:* 2000 km

*Załoga i pasażerowie:* 1 osoba załogi

*Wyposażenie montowane:* 1 dziobowy punkt podwieszenia (mały), 2 punkty
podwieszenia pod skrzydłami (średnie), 2 przedziały na dodatkowe
wyposażenie, 1 system punktów mocowania pancerza

------------------------------------------------------------------------

## Linki

[300px](image:Inter_stiletto.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")