A konfliktusok egyre ritkábbak lettek, ahogy az új technológia és az
egészségügy modern megoldásai a harmadik világban is elérhetőkké váltak.
A terrorizmus lángjai is ellobbantak a Második Hidegháború tüzében. A
hidegháború borzalma és embertelensége még friss volt az emberek
emlékezetében, a régi Egyesült Államoktól a tönkretett Indiáig. Az
osztályharcok a politikai küzdőtérre szorultak vissza, ahogy minden
ország képviselethez jutott az ENSZ-ben, és a globális életszínvonal
lassan növekedett a Föld legelmaradottabb részein is. A világ országai
stabilizálódtak az újjászervezett ENSZ segítségével, amely sikeresen
tartotta fenn a rendet a világban. Kisebb nemzetek szétszóródott
csoportjai, megriadva a Kína és az Európai Unió körül megszilárduló
hatalmi tömböktől, erős politikai szövetségekbe szerveződtek - és olyan
szomszédok között találták magukat, amelyek egyikével szemben sem
kockáztathattak meg egy kétes kimenetelű háborút. Az emberiség
történelmében először béke és rend uralta a Föld több mint
háromnegyedét.