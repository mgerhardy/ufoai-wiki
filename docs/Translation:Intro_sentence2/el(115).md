Οι συρράξεις γίνονται όλο και πιο σπάνιες όσο πλησιάζουμε στο τέλος του
21ου αιώνα καθώς νέες τεχνολογίες και υγειονομική περίθαλψη έγιναν
διαθέσιμες στις χώρες του τρίτου κόσμου. Ακόμα και οι φλόγες της
τρομοκρατίας έχουν κοπάσει στον απόηχο του Δευτέρου Ψυχρού Πολέμου, αφού
η φρίκη και η απανθρωπιά του είναι ακόμα ζωντανή στις μνήμες όλων των
ανθρώπων, από τις παλιές Ηνωμένες Πολιτείες μέχρι την πολύπαθη περιοχή
της Ινδίας. Στο πολιτικό προσκήνιο βγαίνουν πλέον οι ταξικές διαμάχες
τώρα που κάθε έθνος έχει εγγυημένα δίκαιη αντιπροσώπηση στον ΟΗΕ, ενώ το
παγκόσμιο επίπεδο ζωής σταδιακά αυξάνεται ακόμα και στις φτωχότερες
γωνιές του πλανήτη. Οι χώρες έχουν συνοχή και εσωτερική σταθερότητα
καθώς ο αναδομημένος ΟΗΕ επιτηρεί με επιτυχία τις διάφορες κυβερνήσεις.
Στον αντίποδα των τεραστίων μπλοκ της Κίνας και της Ευρωπαϊκής Ένωσης
και της ισχύος που αυτά συγκέντρωσαν, οι ομάδες των αρχικά φοβισμένων
μικρών κρατών ενωθήκαν και φτιάξαν τις δικές τους ισχυρές πολιτικές
συμμαχίες -- και ξαφνικά βρέθηκαν χωρίς γείτονες που θα μπορούσαν να
πολεμήσουν με ασφάλεια. Για πρώτη φορά στα ανθρώπινα χρονικά επικρατεί
νόμος και τάξη σε περισσότερα από τρία τέταρτα της Γης.