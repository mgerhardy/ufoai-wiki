Ke konci století se spory stávaly méně častými, ruku v ruce s tím, jak
se do zemí třetího světa dostávaly nové technologie a všeobecná
zdravotní péče. Dokonce i ohně terorismu pohasly při nástupu Druhé
studené války, jejíž hrůzy a nelidskost jsou stále pevně vryty do myslí
všech, od původních Spojených států až po zpustošený indický kontinent.
Nyní má každý stát zaručeno rovnocenné zastoupení ve Spojených Národech
a třídní boje se přesunuly na politická bojiště. Celosvětová životní
úroveň se tak pomalu dostává i do nejchudších koutů planety. Státy se
semkly kolem přeorganizovaných Spojených Národů, které úspěšně dozírají
na světové vlády. Roztříštěné skupinky malých států, které byly nejprve
vystrašeny ohromnou silou v rukou Číny a Evropské unie, se spojily a
vytvořily společně vlastní vlivný politický svaz -- poté zjistili, že
jsou bez sousedů se kterými by mohly bezpečně bojovat. Poprvé v celé
historii lidstva je právo a řád ve více než třech čtvrtinách světa.