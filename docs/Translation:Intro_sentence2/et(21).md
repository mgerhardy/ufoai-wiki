Sajandi lõpupoole on konfliktid harvemaks jäänud, sedamööda kuidas uued
tehnoloogiad ja arenenud tervishoid kolmandas maailmas kättesaadavaks
muutunud on. Isegi terrorism on oma hoo kaotanud, Teise Külma sõja
ebainimlikkus ja õudused alles liialt värsked kõigi jaoks kunagise USA
aladelt laastatud Hindustanini välja. Nüüd, kui igale rahvusgrupile on
garanteeritud esindatus ÜROs, on eelistatud võitlusvahendiks saanud
poliitika, mitte vägivald, ning elatustase on tõusuteel kõikjal, ka
maailma vaeseimates nurkades. Riigid on stabiliseerunud
restruktureeritud ÜRO ümber, mis valitsusi vaos hoiab. Üha laienevate
Hiina ja Euroopa Liidu kasvavat võimu kartvad väikeriigid on ka ise
ühinenud, luues sarnased võimsad poliitilised alliansid — ning leidnud,
et neil pole enam naabreid, kellega ohutu sõdida oleks. Esimest korda
inimkonna ajaloos valitseb kolmveerandis maailmas kord ja rahu.