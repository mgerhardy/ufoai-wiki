Aseelliset konfliktit ovat yhä harvinaisempia uuden tekniikan ja yleisen
terveydenhuollon ansiosta. Jopa terrorismin liekit ovat jäähtyneet, kun
toisen kylmän sodan kauhut ja julmuudet elävät tuoreena ihmisten
mielissä, vanhoista Yhdysvalloista aina Intian tuhoutuneelle
niemimaalle. Luokkasodat ovat siirtymässä poliittiselle taistelukentälle
nyt kun kaikki maat saavat tasapuolisen kohtelun YK:ssa ja
maailmanlaajuinen elintasostandardi on nousemassa jopa pahinta köyhyyttä
potevissa maailmankolkissa. Valtiot ovat vakiintuneet ja vakaantuneet
uudelleen luodun YK:n ympärille, joka onnistuneesti valvoo
maailmanhallintoja. Hajonneet kasat pienempiä valtioita, jotka
pelkäsivät EU:n ja Kiinan ympärille muodostuvia valtakasautumia,
liittyivät yhteen tehden omia poliittisia liittoja -- ja huomasivat,
ettei heillä ollut enää ketään kenen kanssa sotia turvallisesti.
Ensimmäistä kertaa maailman historiassa yli kolmella neljästä osasta
maailmaa vallitsi laki ja järjestys.