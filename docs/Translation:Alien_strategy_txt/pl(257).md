__TOC__

# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** płk Ingrid Falkland, Wywiad Wojskowy, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Strategia Obcych

Dzień dobry.

Piszę do Pana, gdyż potrzebujemy nowych informacji. Wywiad namierzał,
zapisywał i sprawdzał wszystkie raporty dotyczące aktywności Obcych na
Ziemi. Niestety nie dysponujemy żadnymi informacjami na temat ich celów.
Nie jesteśmy w stanie przewidzieć ich kolejnych ruchów, gdyż nie wiemy,
do czego dążą. Dlatego proszę o zgodę na rozpoczęcie nowego projektu.

Chciałabym dokładniej zbadać wzór aktywności Obcych, przeprowadzane
misje i cele napadów UFO oraz pozostałe detale zawarte w raportach na
temat samych Obcych i ich technologii. To, co zebraliśmy do tej pory, to
jedynie elementy układanki, ale nie mamy pojęcia, jak je poskładać w
całość. Nieustanne napady, tajemnice umysłu roju, zbieranie ludzkiej
tkanki... Gdzieś tam leżą odpowiedzi, których potrzebujemy do odkrycia
zamiarów wroga. Gdybyśmy tylko mogli to wszystko poukładać, mielibyśmy w
końcu obraz całości.

Oczywiście projekt ten będzie wymagał pewnej ilości czasu i funduszy.
Nie powinien jednak opóźnić zbytnio pozostałych badań, a może stanowić
znaczną pomoc przy opracowywaniu skutecznej taktyki walki z Obcymi.

Proszę dać znać, jak tylko będziemy mogli zacząć prace.

Z poważaniem,

płk Ingrid Falkland

------------------------------------------------------------------------

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** płk Ingrid Falkland, Wywiad Wojskowy, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Strategia Obcych

Dzień dobry.

Posiadamy rozległy raport dotyczący strategii Obcych na Ziemi. Pełną
dokumentacje znajdzie Pan w archiwum. Tu przedstawię tylko krótkie
podsumowanie.

Najbardziej uderzającym elementem inwazji jest fakt, że Obcy zbierają
ludzką biomasę, czasem nawet całych ludzi, do własnych mglistych celów.
Robią to w brutalny sposób, bez jakiegokolwiek szacunku dla życia. Ich
Kerrnoże tną ludzi niczym narzędzia rzeźnika, a Bloodspidery po prostu
odrywają organy, które uważają za szczególnie interesujące. Są to
całkowicie niemoralne praktyki.

Możemy tylko zakładać, że używają zebranych próbek do jakiegoś programu
badawczego nad naszą fizjologią - możliwe, że nawet nad psychologią i
kulturą. Nie wiemy, jakie zamiary się za tym kryją, ale sam fakt jest
interesujący. Zdecydowanie próbują się czegoś o nas dowiedzieć i nie
obchodzi ich, co sobie o tym pomyślimy. Dla Obcych jesteśmy zaledwie
szczurami laboratoryjnymi.

Kolejnym obiektem naszego zainteresowania były ich główne cele. Do
niedawna raporty na temat aktywności Obcych dochodziły niemal wyłącznie
z gęsto zaludnionych obszarów z łatwo dostępnymi miejscami do lądowania
dla UFO, co wiązało się ze zdobywaniem przez nich ludzi do badań.
Ostatnio jednak centrum zainteresowania przesunęło się bądź zawęziło.
Zwiększyła się aktywność w okolicach szpitali, banków krwi i centrów
badań biologicznych. Obejmuje zakres od mało znaczących prób
infiltracji, po duże ataki na dobrze bronione laboratoria. Nie wiemy
jeszcze co to oznacza, ale sugeruję przekazać do ONZ nasze rekomendacje
dotyczące zwiększenia ochrony i uzbrojenia lokalnych sił, aby mogły w
razie potrzeby zmierzyć się z atakiem wroga. Stworzyliśmy listę
najbardziej zagrożonych miejsc, przekazując ją oddziałom szybkiego
reagowania, a także dzielimy się posiadanymi informacjami dotyczącymi
skutecznej taktyki przeciwko Obcym. Kolejne dochodzenie dotyczące zmiany
celów właśnie trwa.

Jak zwykle, dużo większa aktywność ma miejsce poza zasięgiem naszych
systemów wykrywania i nie jesteśmy o niej informowani przez władze
cywilne. Wywiad wypróbowuje właśnie nowe sposoby raportowania i
odpowiadania na aktywność Obcych, jak również połączenia między krajami
ONZ, aby ważne informacje szybciej docierały do naszej organizacji.
Przewidujemy, że nowe techniki pozwolą nam na przechwycenie ok. 10%
aktywności wroga, która wcześniej pozostałaby niewykryta.

Pomimo dających się zauważyć problemów z odnalezieniem i namierzaniem
większych okrętów, obserwowaliśmy również sposoby, w jakie UFO dostają
się na Ziemię i z niej odlatują. Po przejrzeniu wszelkich dostępnych
zapisów radarowych i wizualnych wierzymy, że gdzieś w przestrzeni są
większe okręty-matki wyposażone w napęd nadświetlny FTL, transportujące
mniejsze statki na i z Ziemi. Zaobserwowaliśmy trzy takie okręty na
orbicie, ale mamy powody by sądzić, że jest ich więcej. Obcy po prostu
nie wysyłają wszystkich oddziałów do walki.

Te UFO są niezwykle ważne i musimy znaleźć sposób na ich zestrzelenie z
orbity. Major Navarre i ja aktualnie omawiamy różne pomysły, i z
pewnością wrócimy do tematu.

To wszystko, co udało nam się uzyskać z posiadanych informacji.
Oczywiście potrzeba więcej badań w tym temacie, abyśmy mogli odpowiednio
szybko dopasowywać taktykę. Nie wiem, jakie jeszcze niespodzianki mają
dla nas Obcy, ale ta ich zmiana celów jest czymś, co może mieć
niebezpieczne konsekwencje.

Powinniśmy bacznie zwracać na to uwagę, Dowódco.

Z poważaniem,

płk Ingrid Falkland