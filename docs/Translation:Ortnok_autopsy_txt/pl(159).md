# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Sekcja Obcego - Ortnok

Dowódco, z pola walki nasi żołnierze przywieźli zwłoki Obcego.
Powinniśmy jak najszybciej poddać je sekcji i szczegółowym badaniom.

Z poważaniem,

Dr Connor

## Wynik

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Sekcja Obcego - Ortnok

Dowódco.

Zakończyliśmy sekcję zwłok Obcego zabitego przez naszych żołnierzy.
Chciałbym przedstawić krótkie podsumowanie naszych badań.

Najbardziej rzucającą się w oczy cechą anatomiczną przedstawicieli nowej
rasy Obcych jest ich rozmiar i umięśnienie. Ortnocy, bo taka nazwa do
nich przylgnęła, na pierwszy rzut oka przypominają ludzkich kulturystów
bądź bokserów wagi ciężkiej. Ich humanoidalna budowa może w pierwszym
momencie przywodzić na myśl skojarzenia o genetycznie zmodyfikowanych
ludziach, badania molekularne jednak kompletnie wykluczyły tę możliwość.
Jedna z naszych początkowych teorii, próbujących wyjaśnić nadzwyczajny
przerost mięśniowy rasy Ortnoków, bazowała na założeniu, iż ich
muskulatura jest efektem dużej grawitacji na planecie, z której
pochodzą. Wkrótce jednak stało się jasne, że założenie takie było
błędem. Badania toksykologiczne i hormonalne nie pozostawiają
wątpliwości – od bardzo młodego wieku Ortnocy poddawani byli działaniu
substancji podobnych w działaniu do sterydów anabolicznych, a także
quasi-hormonów wpływających na regulację genów związanych ze wzrostem i
rozwojem mięśni. Efektem tych modyfikacji jest nieprawdopodobna siła
Ortnoków – przewyższająca wielokrotnie siłę przeciętnego człowieka i
większości ziemskich zwierząt.

Najbardziej chyba zaskakującą obserwacją dotyczącą wewnętrznej budowy
przedstawicieli tej rasy jest brak krwi i klasycznie rozumianego układu
krążenia. W jego roli występuje znacznie różniący się od naszego układ
nerwowy, składający się z cienkich naczyń przypominających cieniutkie
rureczki, wypełnione przewodzącą prąd substancją o konsystencji żelu.
Impulsy nerwowe, o znacznie wyższej sile i natężeniu niż w naszym
przypadku, bezpośrednio stymulują mięśnie tej istoty. Elektryczność
wytwarzana jest podczas trawienia organicznego pokarmu i magazynowana w
organach, które na początku wzięliśmy za jelita - ze względu na ich
wygląd i umiejscowienie – w rzeczywistości jednak są to, jakkolwiek
dziwnie to zabrzmi, organiczne baterie. Dodatkowy system gęstej sieci
"żyłek" przechodzi przez tkanki i organy, rozprowadzając część produktów
trawienia materii bezpośrednio po całym ciele; żyłki te wypełnione są
głównie powietrzem pod ciśnieniem, tłoczącym niewielkie ilości płynu
odżywczego powstałego w wyniku trawienia. Klatka piersiowa Ortnoków nosi
ślady interwencji chirurgicznej i wzmocniona jest sztucznym, wewnętrznym
pancerzem, składającym się z drobnych, acz wytrzymałych płytek.

Oczy przedstawicieli tej rasy wyposażone są w chirurgicznie wszczepione,
dodatkowe soczewki, polepszające i tak doskonale rozwinięty u nich zmysł
wzroku. Oczy Ortnoków przystosowane są także do wykorzystywania części
spektrum podczerwieni, co pozwala im na świetne widzenie w nocy. Również
słuch Ortnoków przewyższa ludzki; ich uszy mają skomplikowaną budowę i
są świetnie rozwinięte (co nie znaczy, że duże...). Na zasadzie
kontrastu ze zmysłami wzroku i słuchu, węch wydaje się być
prawdopodobnie najmniej przydatnym do walki. Można by wręcz rzec, że w
porównaniu do ludzi organ węchowy Ortnoków jest uwsteczniony.

Podsumowując nasze obserwacje, możemy stwierdzić, co następuje:

\- Mózg naszych wrogów, wielkości mniej więcej tego, jaki posiadał Homo
erectus, posiadan niewielkie rozmiary w porównaniu do masy i rozmiarów
ciała Ortnoków. Pomimo tego, że rozmiar tego organu nie do końca
świadczy o inteligencji, przedstawiciele tej rasy nie prezentują
nadzwyczajnej pomysłowości na polu walki, co sugeruje, że ich
inteligencja plasuje się poniżej średniego poziomu dla ludzi;

\- Trzypalczaste, zręczne dłonie Ortnoków mogą obsługiwać cały arsenał
broni Obcych; na ogół jednak na polu walki najczęściej spotykano ich
wyposażonych w broń ciężką, z obsługą której - z racji swej siły i
rozmiarów - nie mają najmniejszych problemów;

\- Na polu walki Ortnocy prezentują się bardzo groźnie – są silni,
wytrzymali i niebezpieczni. Wewnętrzny pancerz dodaje im dużo do
naturalnej, wysokiej odporności na urazy – najbardziej skuteczne w walce
z nimi powinny być pociski przeciwpancerne bądź zapalające. Lasery i
broń odłamkowa, a także ostrza do walki wręcz będą mniej efektywne;

\- Wszystkie przebadane przez nas ciała Ortnoków nie posiadały żadnych
organów wskazujących na cele reprodukcji, aczkolwiek wszystkie posiadały
też charakterystyczne blizny w okolicy podbrzusza; może to sugerować, że
przedstawiciele tej rasy przeszli w młodości zabieg sterylizacji.

Jak było już wspomniane wyżej, Ortnocy najczęściej pełnią rolę ciężkiej
piechoty i zapewniają ogniowe wsparcie. Nie są zbyt dokładni w
prowadzeniu ostrzału, jest to jednak rekompensowane przez rodzaje broni
przez nich używane. Z raportów naszych żołnierzy wynika także, że nie
jest to rasa zdolna do nadzwyczaj przemyślnych zachowań – na ogół
Ortnocy stanowią wsparcie i ochronę dla Taman.

Zidentyfikowaliśmy także interesujący zestaw implantów w gardle osobnika
poddanego sekcji. Szerzej o tym temacie wypowiadam się w osobnej
wiadomości, jednocześnie proponując uruchomienie dodatkowego projektu
badawczego.

Jeśli chodzi o pochodzenie nazwy tej rasy Obcych, nie mamy pojęcia, skąd
się ona wzięła. Nikt z naszych żołnierzy nie wie, skąd się ona wywodzi.
Wygląda na to, że określenie "Ortnok" przylgnęło do opisywanych Obcych
na dobre.

Z poważaniem –

Dr Connor

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Ortnok corpse`

*`Opens:`*
` `[`Alien Breathing Apparatus`](Research/Alien_Breathing_Apparatus "wikilink")` (if not yet opened; can also be opened by`
` `[`Alien Autopsy -- Taman`](Aliens/Taman "wikilink")` or `[`Alien Autopsy -- Shevaar`](Aliens/Shevaar "wikilink")`)`

[Category:General](Category:General "wikilink")
[Category:Aliens](Category:Aliens "wikilink")