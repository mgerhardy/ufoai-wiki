# UFOpeedia sissekanne

## Ettepanek

**Kellele:** Baasi ülemjuhataja, PHALANX, Atlandi Operatsioonide
Juhativasutus

**Kellelt:** Dr. Connor, R&D: Bioloogia- ja Hoidlaosakond, PHALANX,
Atlandi Operatsioonide Juhativasutus

**Kuupäev:** %02i %s %i

**Pealkiri:** Ettepanek: Tulnuka lahkamine -- ortnok

Ülemjuhataja,

Me oleme saanud lahinguväljalt tundmatut liiki tulnuka laiba. Lahkamist
ja määramist tuleks alustada esimeses järjekorras.

Lugupidamisega,

Dr. Connor

## Tulemus

**Kellele:** Baasi ülemjuhataja, PHALANX, Atlandi Operatsioonide
Juhativasutus

**Kellelt:** Dr. Connor, R&D: Bioloogia- ja Hoidlaosakond, PHALANX,
Atlandi Operatsioonide Juhativasutus

**Kuupäev:** %02i %s %i

**Pealkiri:** Re: Tulnuka lahkamine -- ortnok

Ülemjuhataja,

Rohelise tulnukaisendi lahkamine ja hindamine on läbi viidud. Siinkohal
esitan minu kokkuvõtte Teile ülevaatamiseks.

Esimene asi, mis selle liigi, mille nimeks on saanud 'ortnok', puhul
tähelepanu äratab, on suurus. See näeb välja nagu jõhkra ja koguka
inimese karikatuur mõnest koomiksist, ning see kipub meie väliagentidele
mõjuma rahutukstegevalt, kuid me oleme leidnud kinnitust, et ortnok ei
ole inimesega mingil viisil geneetilisest seotud.

Proportsionaalselt oma kehakaaluga on ortnokil rohkem lihasmassi kui
elukutselisel atleetvõimlejal. Algul me arvasime, et see võib olla
tingitud eriti tugevast raskusjõust nende koduplaneedil, kuid järgnenud
hormonaalsete ja toksikoloogiliste uuringute käigus selgus midagi
huvitavat. Subjekti paistab olevat sünnist saati kasvatatud geneetilise
modifitseerimise ja anaboolsete steroididega. See, koos lihaskoe erilise
tihedusega, teeb ortnokist tugevama mistahes bioloogisest olendist Maal.

Oma esimeste sisselõigete käigus leisime me oma üllatuseks, et
ortnokitel puudub veri. Tal on kopsud, sisikond ja midagi seedeorganite
laadset, kuid me ei suutnud identifitseerida ei maksa ega südant.
Veresoonte asemel on väga hästi arenenud närvitorude süsteem, mis on
täidetud elekrtit juhtiva geeliga, mis paistab kontrollivat elektri jõul
töötavaid lihaseid. Vajalik elekter saadakse orgaanilise materjali
seedimisel ning salvestatakse kopsude all paiknevates suurtes
angerjataolistes elundites. Närvisüsteemi ennast toidetakse seedimise
jääkproduktidest suruõhuga täidetud soonte kaudu. Kogu rindkere on
turvistatud tugeva rohelise naha alla siirdatud metallplaatidega.

Silmi katavad siirdatud läätsed, mis parandavad ortnokite juba niigi
head nägemist, ning võimaldavad näha ka infrapunases spektris. Kõrvadena
toimivad üllatavalt suured ja hästiarenenud väikesed õõnsused, kolm pea
kummalgi küljel. Selle põhjal tuleb meil järeldada, et ortnokid on
terava kuulmisega, kuid nina ning haistmiselundid on peaaegu
rudimentaarseks atrofeerunud.

Lahkamise ja lahinguväljal tehtud filmisalvestuste põhjal võime
järeldada:

\- Sellise suurusega hominiidi kohta on aju külalltki väike, mitte
suurem kui *Homo erectusel*, kuid on lihtsõduri rolliks arvatavasti
piisav. Kahtlemata ei ilmuta ortnokid lahinguväljal mingisugust
taktikalist saamatust.

\- Kolmesõrmelised käed sobivad mitmesuguse varustuse kasutamiseks.
Siiski kannavad ortnokid enamsti nende suurusega sobivat
raskerelvastust.

\- Ortnokid on tugevad ja ohtlikud. Nahaalune turvis parandab nende
loomulikku vastupidavust veelgi, tehes nende kõrvaldamise raskeks.
Soovitav on kasutada soomustläbistavat laskemoona või süüterelvi.
Laerite, lõhkeainete ning lõikerelvade efektiivsus on ekstensiivse
turvistuse tõttu väiksem.

\- Ühelgi orktnoki isendil ei ole suguorganeid. Kubemepiirkonnast leitud
armide põhjal me usume, et nad võivad olla mingil põhjusel kohitsetud.

Võitluses paistavad ortnoki isendid olevat raskejalaväe ja katva tulejõu
rollis. Nad ei ole oma kohmakavõitu relvadega eriti täpsed, kuid
mitmekesi tegutsedes on nende tulejõud tavaliselt piisav PHALANXi üksuse
varjuma sundimiseks ja seejärel hävitamiseks. Ortnokid ei paista täitvat
paljusid eriülesandeid; meie kaameravaatluste põhjal ei ole nad kunagi
kasutusel tehnikutena, ning kui nad ei ole parasjagu võitluses, turvavad
nad tamanite perimeetrit.

Subjekti kõris on keerukas implantaatide komplekt, mille mõistmiseks
oleks vaja täiendavat uurimistööd. Ma saadan Teile selle detailsema
kirjelduse koos vastava uurimisettepanekuga.

Ei ole teada, millest tuli nimetus 'ortnok'. Sõdurid ei paista teadvat
ja meie ka ei tea. Sama hea nimi kui iga teine, ning paistab olevat
kinnistunud.

See on praeguseks kõik, ülemjuhataja. Ma võtan Teiega ühendust niipea
kui midagi uut selgub.

Lugupidamisega,

Dr. Connor