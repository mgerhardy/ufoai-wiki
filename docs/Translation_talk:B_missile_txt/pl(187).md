## Specyfikacja techniczna: Bateria Rakiet

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 18 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Począwszy od czasów Drugiej Wojny Światowej rakiety stają się coraz
groźniejszą bronią, podczas gdy środki przeciwdziałania temu zagrożeniu
stały się efektywne dopiero od początku XXI wieku. W starciu dwóch sił,
to atakujący ma zawszę przewagę. Jednakże nie powstrzymało to Obcych od
wynalezienia środków obronnych przekraczających nasze najśmielsze
wyobrażenia.

Przykład: jednostki GEU związały walką statek Obcych przy użyciu SAM
(Surface-to-Air Missiles, rakiet ziemia-powietrze) w przestrzeni
powietrznej Bonn. Z baterii rozmieszczonych w Europie wystrzelono
czterdzieści rakiet, do dwóch namierzonych radarem maszyn Obcych.
Następnie stacjonująca w pobliżu jednostka piechoty wystrzeliła od
dwunastu do piętnastu rakiet z ręcznej broni przeciwlotniczej.

Ilość trafień? Jedno. Tylko jedno. UFO doznało niewielkiego spadku
przyśpieszenia podczas lądowania w Bonn, a później wystartowało bez
żadnych komplikacji.

Wniosek jest oczywisty: możliwości walki elektronicznej Obcych znacznie
przekraczają nasze własne. Niemniej jednak my, w PHALANX, przebadaliśmy
przypadek tego jedynego trafienia i nie była to kwestia szczęśliwego
trafu. Stało się tak, gdyż UFO odsłoniło się z najmniej zabezpieczonego
przed namierzeniem kąta w momencie unikania innych nadciągających
rakiet, pozwalając tej jednej na osiągnięcie celu.

Dowodzi to, iż Obcy nie są nie do zranienia dla naszych rakiet. Po
prostu potrzebujemy najlepszego sprzętu, aby sprostać zadaniu. W tym
celu zaadaptowaliśmy plany starych baterii rakiet i przezbroiliśmy je w
najnowsze wyrzutnie. Rezultaty są obiecujące.

Bateria zawiera 4 wyrzutnie, które „wyskakują” na powierzchnię w
momencie namierzania celu. Każda wyrzutnia uzbrojona jest w 20 rakiet
SAM AA51 „Cicada”. Są to najbardziej zaawansowane rakiety na Ziemi,
posiadające więcej elektroniki niż Jumbo Jet, zaprojektowane do
strącania z nieba wrogich samolotów bez względu na ich prędkość. Na
dzień dzisiejszy na całej planecie nie znajdzie się lepszej broni
defensywnej.

Przeciwko maszynom Obcych szanse na trafienie wciąż są niskie, lecz
odpowiednia liczba rakiet doprowadzi do zadania przeciwnikowi uszkodzeń.
Rakiety i ich elektronika są oczywiście bardzo drogie, w liczbie
wymaganej do efektywnego związania walką nadciągających UFO pozostają
poza naszymi możliwościami finansowymi. Na szczęście ONZ zgodziło się na
swój koszt zaopatrywać nas ze swoich rezerw strategicznych we wszystkie
standardowe rakiety SAM.

### Sugerowana Doktryna Postępowania

Jeśli wybudujemy ten moduł w jednej z naszych baz, bateria rakiet może
otrzymać rozkaz związania walką każdego UFO w zasięgu lub oczekiwania na
moment, w którym cel UFO zostanie rozpoznany jako próba ataku na bazę.
Ta decyzja należy do Dowódcy Bazy. Asystowanie naszym myśliwcom i
„zmiękczanie” UFO przy pomocy rakiet SAM, pozwoli odciążyć naszych
pilotów i ich maszyny, aczkolwiek należy pamiętać, że pomimo naszych
największych starań nie jesteśmy w stanie całkowicie zakamuflować
naszych wyrzutni rakiet. Powtarzające się na szeroką skalę salwy
rakietowe zdradzą naszą pozycję prędzej czy później.

Bateria rakiet podczas ataku na bazę będzie pod zróżnicowanym
zagrożeniem. Została zaprojektowana aby zapobiegać takim atakom; jeśli
jednak któryś sforsuje naszą obronę, nie powinna znajdować się na liście
celów, chyba że atakujący chcą utorować drogę dla posiłków. Jeśli
zaistnieje taka sposobność bateria rakiet może okazać się interesującym
celem; pomimo iż nasze rakiety są dobrze zabezpieczone, wystawienie ich
na silny atak może doprowadzić do eksplozji. Wybuch wewnątrz baterii
rakiet może mieć katastroficzne skutki zarówno dla samej instalacji, jak
i dla całej bazy.

### Dodatki

Brak.