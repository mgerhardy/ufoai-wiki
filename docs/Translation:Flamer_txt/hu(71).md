## Technikai Specifikáció: CRC-FL lángszóró

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

A Bombay-nél és más, megtámadott városokból gyűjtött tapasztalatok során
arra jutottunk, hogy az idegenek ténykedésüket lakott környékekre,
különösen a sűrűn lakott városi területekre koncentrálják. A harcok zöme
pisztolyok lőtávjában vagy már késharc közelségben zajlott. Az Excalibur
program számára számos nagyteljesítményű fegyvert válogattunk be CRC
(Close Range Combat), azaz közelharci csomagunkba.

Az iráni ADA 22-es lángszóró (a szövetséges csapatok csak 'Isten
fáklyájaként' emlegetik) modern mérnöki csoda. A XX. századi
lángszórókkal ellentétben nem kell hozzá nehéz, túlnyomásos gáztartály,
amit a katona a hátán visz -- az ADA egyetlen, kézben vihető egység, nem
lóg belőle cső vagy tömlő. Pusztán egy viszonylag kis, 200 mm-es
gáztartály megy bele, ebből lövi ki halálos tartalmát. A tartály
kivehető és tartalékkal pótolható. Zseniális rendszer és meglepően
megbízható.

A csőtorkolatban erős szivattyú található, ami gázt fecskendez a
levegőbe, aztán összesen négy (egy fő- és három tartalék egység),
párhuzamos gyújtószerkezettel lobbantja be a levegő és gáz keverékét. A
gyújtóegységek mindegyike akár tíz szikrát vet másodpercenként, ezzel
biztosítva hogy a gyúanyag még azelőtt meggyullad mielőtt szétoszlik. A
tartalékegységeknek nagyon fontos szerep jut, mert az ADA egy különleges
gyúanyagot, a C90-es elegyet használ.

A C90-es elegy új típusú lángszóró hajtóanyag. Levegőbe jutva lassú
thermobárikus reakciót indít el -- a hajtóanyag és a levegő lassan elég,
nem robban. Ez másodpercek alatt ropogósra süt minden élő szövetet. A
C90 szörnyű sebeket okoz az élőerőnek. A keletkezett hő az 1700 Celsius
fokot is meghaladhatja, ez elég hogy a titán megolvadjon. Mivel gáznemű
anyag, nem marad égéstermék (mint a napalm esetén) sem a célponton, sem
a környezeten, valamint a hőt is sokkal gyorsabban eloszlatja. Emiatt
városi környezetben lényegesen biztonságosabb, mint a napalmszármazékok.

Az ADA 22-es legnagyobb hátrányai a rövid hatótáv és a bonyolult belső
felépítés, amit nehéz javítani. Ennek ellenére, gyakorlott mérnökeinknek
nem fog gondot okozni ennek a modellnek a karbantartása.

A PHALANX számára a CRC-FL néven került jegyzékbe.

### Alkalmazási javaslat

A CRC-FL közelharci fegyver. Kezelőjének gyorsan kell mozognia hogy a
rövid hatótávot kompenzálja, és annyi lángot zúdítson amennyit lehet. A
fegyver elég nehéz is, hiába karcsú a formatervezése. Hatékony
használatához erő és gyorsaság is kell.

A lángszóró a rajtütésekhez is nagyszerű fegyver -- csak biztosan ne
legyenek saját katonáink a tűzvonalában.

### Megjegyzés

Nem szabad ezt a fegyvert használni ha civilek tartózkodnak a
célterületen vagy annak közelében.

------------------------------------------------------------------------

### Damage Type

- [fire](Damage/fire "wikilink")

### Skill

- [heavy](Skills/heavy "wikilink")

## Links

- [C90 Canister](Equipment/Ammunition/C90_Canister "wikilink")

[Category:General](Category:General "wikilink")
[Category:Weapons](Category:Weapons "wikilink")