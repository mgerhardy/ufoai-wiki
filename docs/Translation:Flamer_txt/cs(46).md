## Technická specifikace: Plamenomet CRC-FL

**STUPEŇ UTAJENÍ ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Podle našich zkušeností v Bombaji a ostatních napadených městech
soudíme, že cizáci zřejmě soustřeďují své úsilí na populační centra,
obzvláště na hustě zastavěné plochy. Většina střetnutí probíhala z
bezprostřední blízkosti "na dosah nože". Pro účely programu Excalibur
jsme proto zvolili několik vysoce výkonných zbraní určených k boji
zblízka.

Íránský plamenomet ADA 22 (přezdívaný spojeneckými jednotkami "Boží
pochodeň") je zázrakem moderní techniky. Na rozdíl od starých
plamenometů z 20. století nepotřebuje vysokotlakou nádrž nesenou na
zádech obsluhy. ADA se skládá pouze z jedné hlavní části a je nesený v
rukou bez jakýchkoliv hadic nebo trubek. Je jednoduše zásobován z
relativně malé 200mm odnímatelné nádržky na zápalnou látku, která po
odpálení své smrtící náplně je prázdná odhozena a uvolní tak místo pro
znovunabití. Systém je důvtipný a překvapivě spolehlivý.

Ústí této zbraně je tvořeno silným čerpadlem, které rozstříkne
ohňometnou náplň do vzduchu, poté zažehne směs hořlaviny se vzduchem
prostřednictvím čtyř souběžných jiskrových zapalovačů; jednoho hlavního
a tří záložních. Každý z těchto zapalovačů vydá deset jisker za sekundu,
aby zažehl směs před jejím rozptýlením. Záloha je velmi důležitá kvůli
předejítí exploze speciálního paliva využitého u plamenometu ADA; tato
látka má označení Směs 90.

Směs 90 je nová plamenometná náplň, která po rozstříknutí do vzduchu
vytvoří pomalou termobarickou reakci -- palivo-vzdušné vzplanutí spíše,
než palivo-vzdušný výbuch -- které může upéct živou tkáň během sekund.
C90 způsobuje strašlivá poranění organických cílů; vytvořená teplota
přesahuje 1700°C, dostatečných k roztavení titanu. Nicméně vzhledem k
plynné podobě nezůstávají žádné zbytky zapálené směsi (jako u napalmu)
na zasaženém cíli a jeho okolí, což znamená velmi rychlé rozptýlení
teplotních účinků. Díky tomu se tato směs jeví jako značně bezpečnější
pro použití v zastavěných lokalitách než směsi založené na derivátech
napalmu.

Hlavními nedostatky ADA 22 je jeho krátký dostřel a složité vnitřní
zařízení, které je složité opravovat. Nicméně naši vyspělí technici
nemají žádné problémy s údržbou tohoto modelu.

Pro použití u jednotky PHALANX dostal tento plamenomet označení CRC-FL.

### Taktická doporučení

CRC-FL je zbraní krátkého dosahu; operátor potřebuje být rychlý, aby se
dostal do prostoru účinného dostřelu zbraně a rozpoutal tolik pekla,
kolik je možno. Je to také poměrně těžká zbraň navzdory poměrně tenkému
vzhledu. Síla stejně tak jako rychlost je potřebná pro její efektivní
ovládání.

Plamenomety také mohou být velmi účinnou zbraní pro boj ze zálohy, jenom
se ujistěte, zda žádný z vašich vojáků se nenachází v linii palby.

### Dodatky

Nedoporučuje se použití této zbraně, pokud se v prostoru cílové zóny
nacházejí civilní osoby.

------------------------------------------------------------------------

### Typ zranění

- [oheň](Damage/fire "wikilink")

### Odbornost

- [těžké](Skills/heavy "wikilink")

## Odkazy

- [Hořlavina C90](Vybavení/Munice/Hořlavina_C90 "wikilink")

[Category:General](Category:General "wikilink")
[Category:Weapons](Category:Weapons "wikilink")