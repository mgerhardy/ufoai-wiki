## Specifiche Tecniche: Lanciafiamme

**RISERVATO: LIVELLO GIALLO**

Corpo Contromisure Extraterrestri PHALANX

Foglio Tecnico, Salvacondotto: Delta

Archiviato: 20 Marzo 2084

da: C.te Paul Navarre, R&S: Dipartimento Ingegneria, PHALANX, Comando
Operazioni Atlantiche

------------------------------------------------------------------------

### Quadro Generale

L'attacco alieno su Mumbai ha reso la nostra situazione dolorosamente
ovvia. La loro tecnologia è ben più avanzata della nostra...PHALANX deve
superare queste disparità, e per farlo ci occorre il meglio del meglio
che la tecnologia umana ha da offrire.

Il Programma Excalibur è stato creato per trovare le più efficaci armi
sulla Terra, attraverso la rassegna dei loro standard costruttivi,
affidabilità, resoconti operativi, e le loro prestazioni quando si è
riusciti a dar battaglia gli alieni.

Dalla nostra esperienza in Mumbai e altre città colpite, abbiamo
concluso che gli alieni sembrano concentrare i loro sforzi sui centri
popolati, soprattutto aree densamente urbanizzate. La maggior parte
degli scontri avvengono a corto raggio. Per gli scopi del programma
Excalibur, abbiamo scelto alcune armi ad alta efficacia per il nostro
equipaggiamento da Combattimento Ravvicinato.

Il lanciafiamme Iraniano ADA 22 (chiamato "La fiamma di Dio" dai soldati
dell'Alleanza) è una meraviglia dell'ingegneria moderna. Diversamente
dai lanciafiamme del ventesimo secolo, non richiede serbatoi ad alta
pressione per essere trasportato da un soldato -- L' ADA è una singola
unità trasportata a mano, senza alcun tubo o ingombrante zainetto.
Semplicemente racchiude il relativamente piccolo serbatoio di gas da
200mm nell'imboccatura, spara la sua spruzzata letale, e poi espelle il
serbatoio vuoto per far spazio alla ricarica. Il sistema è ingegnoso e
sorprendentemente affidabile.

L'imboccatura dell'arma è una potentissima pompa che vaporizza il gas
nell'aria, quindi incendia la miscela di gas e aria grazie a quattro
iniettori elettrici: Uno principale e tre di riserva. Ognuno di questi
iniettori emette circa una decina di scintille al secondo al fine di
incendiare il combustibile prima che si disperda. Gli iniettori di
riserva sono particolarmente importanti per prevenire esplosioni dato lo
speciale combustibile che l'ADA usa, una sostanza chiamata Composto 90
(C90).

Il Composto 90 è un nuovo carburante per lanciafiamme che, quando
esposto all'aria, crea una reazione termobarica -- La combustione del
composto aria-carburante, invece che l'esplosione -- Che può
carbonizzare i tessuti viventi in pochi secondi. Il C90 infligge danni
enormi a bersagli organici; Il calore che genera supera i 1700 gradi
Celsius, abbastanza da fondere il titanio. Comunque, grazie alla sua
natura gassosa, non lascia residui ardenti sul bersaglio (come il
Napalm) o sull'area circostante, inoltre disperde il proprio calore in
fretta.

Questo rende il C90 significativamente più sicuro per l'utilizzo in aree
urbane, rispetto ai derivati del Napalm.

I principali difetti dell'ADA 22 sono il suo corto raggio e la meccanica
complessa, che è difficile da riparare. Comunque i nostri esperti
tecnici non dovrebbero avere problemi nella sua manutenzione.

Per l'impiego in PHALANX, questo lanciafiamme è stato classificato come
CRC-FL (Close-Range Combat Flamethrower).

### Dottrina Consigliata

Il CRC-FL è un'arma a corto raggio; L'operatore deve essere veloce nel
portare l'arma a portata e rilasciare quante più fiamme possibili.
Inoltre è un'arma abbastanza pesante, nonostante il suo relativamente
slanciato design. La forza come la velocità sono essenziali per
impiegarlo efficacemente.

I lanciafiamme inoltre sono ottime armi da imboscata -- Basta
assicurarsi che nessuno dei propri soldati (o peggio ancora civili!) sia
nella linea di fuoco.

### Addenda

Quest'arma non dovrebbe essere utilizzata se ci sono civili a contatto o
nelle vicinanze del bersaglio.

------------------------------------------------------------------------

### Tipo di danno

- [Fuoco](Danno/Fuoco "wikilink")

### Abilità

- [Pesante](Skills/Pesante "wikilink")

## Collegamenti

[Contenitore per
C90](Equipaggiamento/Munizioni/Contenitore_per_C90 "wikilink")

[Category:Generale](Category:Generale "wikilink")
[Category:Armi](Category:Armi "wikilink")