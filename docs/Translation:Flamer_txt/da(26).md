## Tekniske specifikationer: CRC-FL flammekaster

**KLASSIFIKATIONSNIVEAU GUL**

FALANKS-rumvæsenudrykningsenhed

Teknisk dokument: Sikkerhedsniveau Delta

Arkiveret: 20. marts 2084

Af: Kommandør Paul Navarre, F&U: Ingeniørdivisionen, FALANKS,
Atlanterhavskommandoen

------------------------------------------------------------------------

### Overblik

Rumvæsnernes angreb på Mumbai har blotlagt vores situation i al sin gru.
Deres teknologi er langt mere avanceret end vores. Tropperne fra
Commonwealth kunne ikke engang slå en bule i angrebet på Mumbai, og det
har afsløret en kritisk svaghed i vores nuværende militære træning og
udstyr. De mistede tre bataljoner bare for at standse rumvæsenernes
fremrykning, uden at anrette særlig meget skade på rumvæsenernes
styrker. FALANKS må overvinde disse odds, og for at gøre det skal vi
bruge det allerbedste som menneskelig teknologi kan tilbyde.

Excalibur-programmet blev oprettet for at finde de mest effektive våben
på Jorden ved at gennemgå deres fremstillingsprocedurer, holdbarhed,
operationsstatistikker og kampresultater i de situationer vi har mødt
rumvæsenerne i kamp.

Ud fra vores erfaringer i Mumbai og andre angrebne byer har vi
konkluderet at rumvæsnerne koncentrerer sig om befolkningscentre, især
tætpakkede byområder. Størstedelen af sammenstødene har fundet sted
indenfor knivkampsafstand. I Excaliburprogrammet har vi således udvalgt
en række højtydende våben til vores nærkampspakke.

Den iranske ADA 22 flammekaster (med kælenavnet »Guds flamme« af
alliancens soldater) er et vidunder af moderne ingeniørkunst. I
modsætning til de gamle flammekastere fra det 20. århundrede kræver den
ingen højtrykstanke fastspændt på soldatens ryg -- ADA'en er én
håndholdt enhed uden slanger og rør. Den indsætter simpelthen en
forholdsvis lille 200 mm benzinbeholder i indfødningen, affyrer dens
dødbringende ammunition, og skubber den tomme beholder ud for at gøre
plads til at lade igen. Systemet er genialt og overraskende pålideligt.

Våbenets mundstykke er en kraftig pumpe der sprøjter benzin ud i luften
og antænder benzin-luft-blandingen med fire parallelle tændrør, én til
almindelig brug og tre sikkerhedstændrør. Disse tændrør udsender op til
ti gnister per sekund for at antænde brændstoffet før det spredes og
forsvinder i luften. Sikkerhedstændrørene er yderst vigtige for at
forhindre en eksplosion grundet det specielle brændstof der bruges, en
substans kaldet Compound 90.

Compound 90 er et nyt flammekasterbrændstof der, når det udsprøjtes i
luften, skaber en langsom termobar reaktion - en
brændstof-luft-forbrænding i stedet for en brændstof-luft-eksplosion -
der kan riste levende væv på sekunder. C90 gør forfærdelig skade på
organiske mål; den opståede varme overstiger 1.700 grader celsius, nok
til at smelte titanium. På grund af dens gasformige natur påfører den
dog ingen brændende efterladenskaber (som napalm) på målet eller
omgivelserne, og spreder sin varme meget hurtigere. Det er derfor
betydeligt mere sikkert til brug i byområder end napalm-afledte
substanser.

ADA 22'erens største ulemper er dens korte rækkevidde og komplicerede
indre, der gør den svær at reparere. Vores erfarne teknikere skulle dog
ikke have nogen problemer med at vedligeholde denne model.

Til brug i FALANKS har vi givet denne flammekaster klassifikationen
CRC-FL.

### Anbefalet doktrin

CRC-FL'en er er nærkampsvåben; brugeren skal være hurtig for at komme
tæt nok på til at forårsage så meget død og ødelæggelse som muligt. Det
er et ret tungt våben, på trods af dets slanke design. Styrke såvel som
hurtighed er påkrævet for at bruge det effektivt.

Flammekastere er også fantastiske bagholdsvåben - bare vær sikker på at
ingen af dine soldater er i skudlinjen.

### Tilføjelser

Dette våben bør ikke anvendes hvis der er civile på eller tæt ved
målområdet.

------------------------------------------------------------------------

### Skadetype

- [fire](Damage/fire "wikilink")

### Færdighed

- [heavy](Skills/heavy "wikilink")

## Links

- [C90 Canister](Equipment/Ammunition/C90_Canister "wikilink")

[Category:General](Category:General "wikilink")
[Category:Weapons](Category:Weapons "wikilink")