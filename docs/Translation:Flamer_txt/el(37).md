## Τεχνικές Προδιαγραφές: Φλογοβόλο CRC-FL

**ΕΠΙΠΕΔΟ ΑΠΟΡΡΗΤΟΥ ΚΙΤΡΙΝΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Δ'

Αρχειοθέτηση: 20 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

Η επίθεση των εξωγήινων στο Μουμπάι υπέδειξε με οδυνηρό τρόπο την
κατάστασή στην οποία βρισκόμαστε. Η τεχνολογία των εξωγήινων είναι πολύ
πιο εξελιγμένη από τη δική μας. Η πλήρης αδυναμία των στρατευμάτων της
Κοινοπολιτείας να κάμψουν στο ελάχιστο την επίθεση στο Μουμπάι απεκάλυψε
σημαντικές ελλείψεις στην υπάρχουσα στρατιωτική εκπαίδευση και τον
εξοπλισμό. Η θυσία τριών ταγμάτων κατάφερε απλά να ανακόψει την πορεία
των εξωγήινων χωρίς να τους επιφέρει ιδιαίτερες απώλειες. Εμείς, ως
PHALANX, πρέπει να υπερβούμε τις εναντίον μας πιθανότητες και
προκειμένου να το καταφέρουμε αυτό θα χρειαστούμε ότι καλύτερο μπορεί να
μας προσφέρει η ανθρώπινη τεχνολογία.

Το Πρόγραμμα Εξκάλιμπερ δημιουργήθηκε με στόχο την ανεύρεση των πιο
αποτελεσματικών όπλων στη Γη με βάση τις προδιαγραφές κατασκευής, το
ιστορικό χρήσης τους αλλά και την καταγεγραμμένη αποτελεσματικότητά τους
ενάντια στους εξωγήινους.

Η εμπειρία μας από το Μουμπάι και τις άλλες πληγείσες πόλεις κατέδειξε
ότι οι εξωγήινοι δείχνουν να επικεντρώνουν τις προσπάθειές τους στα
αστικά κέντρα, ειδικά σε πυκνοκατοικημένες περιοχές. Σε μεγάλο πλήθος
αντιπαραθέσεων οι εξωγήινοι βρίσκονταν σε απόσταση αναπνοής από εμάς.
Στα πλαίσια του προγράμματος Εξκάλιμπερ έχουμε επιλέξει διάφορα
αποτελεσματικά όπλα για το πακέτο Μάχης Κοντινών Αποστάσεων.

Το Ιρανικής κατασκευής φλογοβόλο ADA 22 (στο οποίο οι στρατιώτες της
συμμαχίας έδωσαν το παρατσούκλι 'Ο πυρσός του Θεού') αποτελεί θαύμα της
σύγχρονης μηχανικής. Σε αντίθεση με τα παλιά φλογοβόλα του 20ου αιώνα,
δεν απαιτεί από το χειριστή του να κουβαλάει βαριές δεξαμενές
πεπιεσμένου καυσίμου -- το ADA είναι μια ενιαία κατασκευή, χωρίς σωλήνες
και δεξαμενές, την οποία κρατάει ο στρατιώτης στα χέρια του. Απλά βάζει
στη θαλάμη μια σχετικά μικρή δεξαμενή αερίου 200 χιλιοστών, ρίχνει τα
θανατηφόρα πυρομαχικά του και στη συνέχεια αποβάλλει την άδεια δεξαμενή
για να το ξαναγεμίσει. Πρόκειται για αποδοτικό και εντυπωσιακά αξιόπιστο
σύστημα.

Στην κάννη του όπλου βρίσκεται μια ισχυρή αντλία η οποία αρχικά
εκτοξεύει το εύφλεκτο αέριο και στη συνέχεια το πυροδοτεί
χρησιμοποιώντας τέσσερα παράλληλα μπουζί, ένα κεντρικό και τρία
εφεδρικά. Κάθε μπουζί μπορεί να προκαλεί σπινθήρα μέχρι δέκα φορές το
δευτερόλεπτο ώστε να πυροδοτήσει το καύσιμο προτού εξαπλωθεί. Τα
εφεδρικά μπουζί είναι απαραίτητα προκειμένου να αποφευχθεί πιθανή έκρηξη
από το ειδικό καύσιμο που χρησιμοποιεί το ADA, μια ουσία που ονομάζεται
Μείγμα 90.

Το Μείγμα 90 είναι ένα νέο είδος καυσίμου για φλογοβόλα το οποίο, μόλις
διοχετεύεται στον αέρα, προκαλεί μια αργή θερμοβαρική αντίδραση --
δηλαδή την καύση του καυσίμου με τον αέρα και όχι έκρηξη -- η οποία
μπορεί να ψήσει ζωντανούς ιστούς σε δευτερόλεπτα. Το Μ90 προκαλεί φρικτά
τραύματα σε οργανικούς στόχους: η παραγόμενη θερμοκρασία ξεπερνάει τους
1700 βαθμούς Κελσίου, λιώνοντας ακόμα και τιτάνιο. Παρόλα αυτά, λόγο της
αέριας μορφής του καίγεται πλήρως και δεν αφήνει κατάλοιπα (αντίθετα με
το ναπάλμ) στον στόχο ή την γύρω περιοχή, ενώ η θερμότητα διασπείρεται
πιο γρήγορα. Αυτά τα στοιχεία το καθιστούν πολύ ασφαλέστερο απ' ότι τα
παράγωγα του ναπάλμ για χρήση εντός αστικών περιοχών.

Τα κύρια μειονεκτήματα του ADA 22 είναι το περιορισμένο βεληνεκές και η
περίπλοκη εσωτερική κατασκευή που το καθιστά δύσκολο στην επισκευή.
Παρόλα αυτά, οι έμπειροι τεχνικοί μας δεν θα δυσκολευτούν στη συντήρηση
αυτού του μοντέλου.

Για τη χρήση του από την PHALANX, δώσαμε στο φλογοβόλο τον κωδικό
CRC-FL.

### Προτεινόμενο Δόγμα Χρήσης

Το CRC-FL είναι όπλο κοντινών αποστάσεων: ο χειριστής του πρέπει να
είναι γρήγορος προκειμένου να πλησιάσει τον στόχο και να εξαπολύσει τις
καταστρεπτικές δυνατότητες του όπλου. Παρά τον σχετικά λεπτό σχεδιασμό
του, πρόκειται για βαρύ όπλο. Εκτός από ταχύτητα χρειάζεται και δύναμη
για την αποτελεσματική χρήση του.

Ακόμα, τα φλογοβόλα αποτελούν εξαιρετικά όπλα για ενέδρες -- αρκεί να
είναι σίγουρο ότι κανένας από τους στρατιώτες μας δεν βρίσκεται στη
γραμμή του πυρός.

### Πρόσθετα

Πρέπει να αποφεύγεται η χρήση του όπλου αυτού αν βρίσκονται πολίτες
κοντά ή εντός της περιοχής στόχου.

------------------------------------------------------------------------

### Damage Type

- [fire](Damage/fire "wikilink")

### Skill

- [heavy](Skills/heavy "wikilink")

## Links

- [C90 Canister](Equipment/Ammunition/C90_Canister "wikilink")

[Category:General](Category:General "wikilink")
[Category:Weapons](Category:Weapons "wikilink")