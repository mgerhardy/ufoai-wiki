## Technická specifikace: Minibrokovnice CRC-M9

**STUPEŇ UTAJENÍ ŽLUTÁ**

PHALANX -- Jednotka pro boj s mimozemšťany

Technická dokumentace, prověření Delta

Zaznamenáno: 20. března 2084

Kým: Velitel Paul Navarre, VaV: technické oddělení, PHALANX, Velení
atlantických operací

------------------------------------------------------------------------

### Přehled

Cizácký útok na Bombaj nám bolestivě ozřejmil naši situaci. Jejich
technologie jsou daleko pokročilejší než naše. Naprostá neschopnost
jednotek Společenství otupit ostří Bombajské ofenzívy odhalila zásadní
chyby soudobého vojenského výcviku a vybavení. Přišli o tři prapory a
postup cizáků pouze zastavili, aniž by způsobili vážnější ztráty.
PHALANX musí překonat tyto nepříznivé okolnosti a k tomu potřebujeme to
nejlepší, co lidská technika může nabídnout.

Program Excalibur byl spuštěn za účelem nalezení nejúčinnějších
pozemských zbraní porovnáním jejich výrobních standardů, odolnosti,
zkušeností z nasazení a bojovou účinností v situacích, kdy se nám
podařilo bojovat proti cizákům.

Podle našich zkušeností v Bombaji a ostatních napadených městech
soudíme, že cizáci zřejmě soustřeďují své úsilí na populační centra,
obzvláště na hustě zastavěné plochy. Většina střetnutí probíhala z
bezprostřední blízkosti "na dosah nože". Pro účely programu Excalibur
jsme proto zvolili několik vysoce výkonných zbraní určených k boji
zblízka.

Minibrokovnice 425 Blesk původem z České republiky je oblíbená zbraň
protiteroristických a vojenských průzkumných jednotek celého světa. Je
vysoce ceněna pro svou malou délku, dobrou ovladatelnost, nízkou
hmotnost a spolehlivou činnost v boji. Je významným konkurentem
víceranné brokovnice CRC-212 v srdcích a myslích vojáků ovládajících
brokovnice.

Při konstrukci Blesku byla obětována všestrannost a dostřel pro hrubou
rychlost. Je 12mm poloautomatická, schopna střílet tak rychle, jak
dovede operátor mačkat spoušť. Není žádná jiná brokovnice, která by
odpovídala tak rychle a snadno na nové hrozby jako Blesk. Ve standardní
konfiguraci zbraň charakterizuje sklápěcí přední rukojeť, která pomáhá
operátorovi zvládat zpětný ráz při střelbě několika výstřely.

Naneštěstí krátká hlaveň značně snižuje efektivní dostřel, který je
přesný pouze do 10-20 metrů, nicméně to je většinou dostačující pro boje
v těsných městských prostorech, ve kterých PHALANX bude nejčastěji
operovat. Je to rovněž více než dost na poboční zbraň; Blesk se bude
hodit do pobočního pouzdra s malými modifikacemi a může být použit s
přední rukojetí dovolující bezprostřední přesnou palbu v případě
potřeby.

Zbraň je komorována pro obvyklou brokovnicovou ráži 12mm. Používá
pistolový zásobník pro 7 nábojů uložený v rukojeti, což umožňuje mnohem
rychlejší přebití, než víceranná brokovnice CRC-212. Nicméně to vyžaduje
krátké střely, které by se vešly do rukojeťového zásobníku, takové jako
naše flešetové střely. Nelze použít podkaliberní střely o plné délce.

Je pouze hrstka zbraní, které mohou soupeřit s Bleskem v naprosté
krátkodosahové devastaci. Její rychlost v kombinaci s flešetovým
střelivem vytvářejí smrtící kombinaci, která počítá s rychlým vyřízením
každého nepřítele natolik hloupého, aby se dostal do okruhu dostřelu.

Pro použití jednotkou PHALANX bylo pro tuto brokovnici zvoleno označení
CRC-M9.

### Taktická doporučení

Všechna omezení, která trápí brokovnice se projevují ve zvětšené míře u
M9: krátký dostřel, nízká kapacita zásobníku, značný zpětný ráz. To činí
její funkci velmi jasnou. Je určena pouze pro přestřelky na krátké
vzdálenosti, kde mohou brokovnice a krátké zbraně zazářit. Nicméně
operátor M9 by měl mít přivřené oči nad úrovní její munice.

Ačkoliv není technicky řešena jako poboční zbraň, M9 tak může být dobře
použita, přestože je poměrně rozměrná. Způsobuje větší poškození, než
pistole P-12 a je více přesná, než samopal CRC-8. Je to dobrá volba
zvláště pro odstřelovače.

### Dodatky

Žádné

------------------------------------------------------------------------

### Typ zranění

- [normální](Damage/normal "wikilink")

### Odbornost

- [zblízka](Skills/close "wikilink")

## Odkazy

- [Flešetové náboje](Vybavení/Munice/Flešetové_patrony "wikilink")

[Category:General](Category:General "wikilink")
[Category:Weapons](Category:Weapons "wikilink")