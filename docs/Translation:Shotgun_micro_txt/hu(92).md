## Technikai specifikáció: CRC-M9 mikropuska

**SÁRGA BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Delta engedély

Készült: 2084. március 20.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Az idegenek bombayi akciója fájdalmasan tiszta helyzetet teremtett.
Technológiájuk sokkal fejlettebb a miénknél. Az, hogy a nemzetközösségi
csapatok szinte képtelenek voltak megakasztani a bombayi offenzívát,
súlyos hiányosságokra világít rá a jelenlegi katonai kiképzésben és
felszerelésben. Három zászlóaljat vesztettek csak azért, hogy feltartsák
az idegeneket, miközben azok sérüléseket is alig szereztek. A
PHALANX-nak fel kell számolnia ezeket a különbségeket, és ehhez az
elérhető legjobb földi technológiákra van szüksége.

Létrehoztuk az Excalibur programot, hogy a földi fegyverek közül
kiválasszuk a leghatékonyabbakat gyártási minőség, tartósság, működési
eredmények és az idegenekkel való összecsapások során tapasztalt
harctéri teljesítmény szerint.

A Bombay-nél és más, megtámadott városokból gyűjtött tapasztalatok során
arra jutottunk, hogy az idegenek ténykedésüket lakott környékekre,
különösen a sűrűn lakott városi területekre koncentrálják. A harcok zöme
már késharc közelségben zajlott. Az Excalibur program számára számos
nagyteljesítményű fegyvert válogattunk be CRC (Close Range Combat), azaz
közelharci csomagunkba.

A 425 Blesk miniatűr puska egyenesen a Cseh Köztársaságból,
terrorelhárító és katonai felderítő egységek egyik kedvence világon
mindenhol. Kis méretét, irányíthatóságát, pillekönnyű szerkezetét és
megbízható működését a harcban nagyra értékelik. A CRC-212 tömegoszlató
puskának jelentős versenytársa, ha puskaszakértő katonák szívét-lelkét
kell megnyerni.

A Blesk sokoldalúságát és lőtávját áldozza fel a puszta tűzgyorsaságért.
12mm-es félautomata fegyver, olyan gyorsan tud lőni amilyen gyorsan a
lövész húzza a ravaszt. Nincs még egy ilyen, veszélyekre gyorsan és
könnyen reagáló fegyver, mint a Blesk. Alapkiszerelésben kihajtható első
fogantyúja van puskatus helyett, hogy a sűrű lövések visszarúgását
kezelni tudja használója.

Sajnos rövid csöve nagyon visszaveti a fegyver hatásos lőtávolságát:
csak 10-20 méterről pontos, de ez rendszerint elég a szűkös városi
helyzetekben, ahol a PHALANX-ot a legtöbbször bevetik. Oldalfegyverként
is bőven megfelel: némi átalakítással befér a az oldalfegyvereknek
fenntartott tokba, és beállítható úgy is, hogy elővételnél kihajtsa az
első fogantyút. Így azonnali, pontos tüzelésre kész.

A fegyver űrmérete a szokványos 12 mm-es puskáké. 7 lőszer fér az ügyes,
pisztolytár-szerű, markolatba rejtett tárba. Emiatt az újratöltése
sokkal gyorsabb, mint a CRC-212 tömegoszlató puskáé. Viszont rövidebb
lőszereket igényel, amik elférnek a markolatban, például a flechette
lőszerünket. A teljes hosszúságú, leváló köpenyes puskalőszer nem fér
el.

Csak néhány fegyver versenyezhet a Blesk nyers, közelharci pusztító
erejével. Gyorsasága, flechette lőszerrel egyesítve halálos kombinációt
alkot, ami garantáltan gyorsan végez bármely ellenféllel ami elég ostoba
hogy a hatótávolságába kerüljön.

A PHALANX számára ez a fegyvert CRC-M9 néven vettük jegyzékbe.

### Alkalmazási javaslat

Minden hasonló puskát érintő hátrány felnagyítva jelentkezik az M9-nél:
rövid lőtáv, kis tárkapacitás, nagy visszarúgás. Ezzel elég világossá
teszi funkcióját: kis lőtávolságból vívott tűzharcokra való, ahol a
sörétes puskák és oldalfegyverek a remekelnek. Viszont a M9 használói jó
ha ügyelnek rá, hány lőszer maradt a tárban, nehogy a rossz helyzetben
fogyjon ki.

Bár nem kifejezetten annak tervezték, az M9, viszonylag nagy tömege
ellenére, oldalfegyverként is jól teljesít. Nagyobb sebeket okoz, mint a
P-12 pisztoly és pontosabb, mint a CRC-8 géppisztoly. Mesterlövészeknek
különösen jó választás.

### Megjegyzés

Nincs.

------------------------------------------------------------------------

### Damage Type

- [normal](Damage/normal "wikilink")

### Skill

- [close](Skills/close "wikilink")

## Links

- [Flechette Shells](Equipment/Ammunition/Flechette_Shells "wikilink")