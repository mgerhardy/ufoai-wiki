# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** UFO – Myśliwiec

Dowódco, przechwyciliśmy nowy typ UFO. Przetransportowaliśmy go do
naszego hangaru, gdzie zabezpieczony przebywa w tej chwili pod opieką
naszych techników. Wszystko wskazuje na to, że mamy do czynienia z
klasycznym myśliwcem – otwiera to przed nami możliwości bliższego
przyjrzenia się bojowym systemom statków Obcych. Długo na to czekaliśmy,
ale nasza cierpliwość została wreszcie nagrodzona.

Jesteśmy gotowi rozłożyć ten statek na czynniki pierwsze i dokładnie go
przebadać; czekamy tylko na Pańską autoryzację.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: UFO – Myśliwiec

Dowódco, zakończyliśmy badania przechwyconego UFO. Oto raport
podsumowujący przygotowany dla Pana.

Oceniamy, że podstawową rolą myśliwców jest osłanianie misji
wykonywanych przez inne statki Obcych, ale jego uniwersalność pozwala na
branie udziału praktycznie w dowolnych operacjach, w tym także tych
mających na celu odwrócenie naszej uwagi od innych misji wykonywanych na
Ziemi.

Opisywany Myśliwiec może nie być tak zwrotny jak niektóre UFO, które
zaobserwowaliśmy, jednak jest zdecydowanie jednym z szybszych statków
wroga. Jego konstrukcja obliczona jest na znaczne przeciążenia i
reprezentuje wysoką odporność na uszkodzenia, wyposażony jest też w
specyficzny (i bardzo wydajny) system wymienników cieplnych
pozwalających efektywnie wykorzystywać napęd oparty na antymaterii.

Bojowe wyposażenie myśliwca UFO ogranicza się do umieszczonego na
dziobie statku pojedynczego działa. Zdaje się ono emitować strumień
cząsteczek o bardzo wysokiej energii, z prędkością zbliżoną do prędkości
światła. Cząsteczki są w stanie przebyć sporą odległość, zanim atmosfera
rozproszy je lub wyhamuje na tyle, by nie stanowiły zagrożenia. Zbadanie
tej broni będzie wymagało osobnego projektu badawczego; na dziś jedynie
możemy stwierdzić, że mamy do czynienia z niezwykle groźną bronią.

Załogę statku stanowi trzech Obcych, z których każdy ma inne zadania -
jeden jest strzelcem, drugi pilotem, a trzeci zajmuje się obsługą
systemów elektronicznych. Myśliwiec nie jest zaopatrzony w podwozie
umożliwiające mu lądowanie na Ziemi ani nic, co przypominałoby system
łączności. Jest za to wyposażony w systemy elektroniczne, które
niezwykle nas zainteresowały – bardzo zaawansowane systemy namierzania
oraz elektroniczny HUD, które znacznie zwiększają potencjał bojowy
pojazdu.

Wraz z naszymi pracami nad teorią UFO analiza myśliwca skłania nas do
wyciągnięcia pewnych wniosków dotyczących mniejszych UFO. Osiągana przez
myśliwce prędkość, choć zatrważająca jak na Ziemskie warunki, nie jest
wcale tak spora, jak na statki z silnikami na antymaterię. Z tego, co
wiemy o materiałach, z których wykonano kadłub statku, UFO bez problemu
byłby w stanie wytrzymać większe przeciążenia. Obcy byliby też w stanie
zbudować większe i mocniejsze silniki z technologią, którą dysponują.
Przypuszczamy obecnie, że źródłem tej dość zaskakującej taktyki Obcych
jest wysoka niestabilność paliwa zasilającego silniki ich statków, czyli
antymaterii. Każdy z przebadanych przez nas statków Obcych zawierał (w
nadzwyczaj starannie odizolowanym i opancerzonym zbiorniku) niezwykle
małą jej ilość, prawdopodobnie wystarczającą jedynie na wykonanie
przewidzianej misji na Ziemi. Wiele wskazuje na to, że Obcy nie chcą
podejmować ryzyka, iż zniszczenie przez nas ich statku spowoduje
eksplozję porównywalną z wybuchem atomowym, co w przypadku grupy kilku
UFO wspólnie wykonujących misję mogłoby mieć fatalne następstwa. Ta
hipoteza nie musi być jednak prawdziwa dla większych statków.

Od strony taktycznej myśliwce UFO stanowią realne zagrożenie dla statków
PHALANX. Zwykle nie występują same, lecz osłaniają większy i bardziej
wrażliwy na ataki obiekt. Ich funkcje ograniczają się jednak jedynie do
walki i zwiadu, zatem prawdziwe zagrożenie stanowią zawsze statki, które
są osłaniane. Walkę z myśliwcami warto podjąć tylko w sytuacji, gdy
żadne inne UFO nie będzie przez nas wykrywane.

--mjr Navarre

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Fighter UFO`
` `[`UFO Theory`](Research/UFO_Theory "wikilink")

*`Opens:`*

------------------------------------------------------------------------

[300px](image:Ufo_fighter.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")