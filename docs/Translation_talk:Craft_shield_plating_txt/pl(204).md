# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: Pancerz kształtkowy

Dowódco.

Teraz, gdy możemy produkować materiały Obcych, pojawia się nowy wachlarz
możliwości. Materiały te są tak mocne i wytrzymałe, że mogą być
zastosowane do niemal wszystkiego. Ich najbardziej obiecujące
zastosowanie wydaje się jednak mieć miejsce przy projektach samolotów –
zwłaszcza pancerza.

Zawsze mieliśmy bardzo duże trudności z zestrzeleniem wrogich pojazdów
ze względu na ich wytrzymałą powłokę. Niestety nie możemy jej po prostu
przenieść na nasze statki ze względu na ciężar. Nie musi to jednak
oznaczać porzucenia badań nad tym projektem.

Dowódco, jeśli pozwoli Pan na przeprowadzenie badań, to wierzę, że
kosztem zmniejszenia szybkości i zwiększenia zużycia paliwa bylibyśmy w
stanie zaprojektować pancerz dający dużo większe szanse na przetrwanie w
starciu z UFO. Według naszych obliczeń samolot w niego wyposażony będzie
w stanie wytrzymać kilka trafień z broni cząsteczkowej i nadal być
zdolnym do walki.

To bardzo obiecująca możliwość. Zdecydowanie jest warta uważnego
przestudiowania.

-- mjr Paul Navarre

------------------------------------------------------------------------

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Re: Pancerz kształtkowy

Dowódco.

Mam dobre wieści. Razem z zespołem udało nam się zakończyć prace nad
prototypem pancerza kształtkowego. Nazwaliśmy go tak ze względu na
specyficzne właściwości materiałów Obcych, z których jest on wykonany. W
tym momencie pancerz jest gotowy do produkcji.

Był to trudny projekt od samego początku. Trafiliśmy na wiele problemów
podczas projektowania urządzeń zdolnych do kształtowania materiału
Obcych zgodnie z naszymi potrzebami i „programowania” materiałów do
zmiany na żądanie i w sposób, w jaki chcemy to zrobić. Ostatecznie udało
nam się tego dokonać, ale trafiliśmy wówczas na naturalne ograniczenia
materiału.

Główną jego wadą jest waga materiałów Obcych. Jedynym sposobem, w jaki
Obcy utrzymują UFO w powietrzu, jest użycie potężnych silników.
Prędkość, manewrowość, zużycie paliwa, maksymalny zasięg operacyjny –
wszystkie te współczynniki zostaną pogorszone po zastosowaniu w naszych
samolotach tego pancerza.

Jest to jednak cena, którą musimy zapłacić. Nawet bardzo cienka jego
warstwa daje znaczne korzyści, umożliwiając wytrzymanie strzałów,
których pancerz polimerowy nie miałby szans przetrwać. Podczas testów w
powietrzu rakieta „Sparrowhawk” - która jest w stanie zniszczyć
większość ziemskich samolotów jednym trafieniem – nie była w stanie w
znaczący sposób uszkodzić pojazdu testowego. Mamy półgodzinny zapis
testów obrazujących to, co przed chwilą napisałem.

Nowe poszycie statków, które zaprojektowaliśmy, posiada wszelkie zalety
materiału Obcych. Pancerz jest w stanie wytrzymać trafienia z broni
cząsteczkowej bez poważnych uszkodzeń. Po raz pierwszy nasze samoloty
będą w stanie przyjąć sporą liczbę trafień i nadal utrzymać się w
powietrzu - jak UFO. Nie powiedziałbym jeszcze, że to ta sama liga, ale
zbliżamy się do niej.

Użycie tego pancerza jest możliwe jedynie w statkach wyposażonych w
napęd Obcych bądź w inny sposób udoskonalone silniki, ze względu na
wzrost masy oraz zmniejszoną prędkość i zasięg. Jednak jest ono
konieczne, jeśli chcemy efektywnie walczyć z Obcymi. Obaj wiemy, jaka
jest cena nowego statku – nie możemy sobie jednak pozwolić na porzucenie
tych planów.

-- mjr Paul Navarre