# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Sekcja Obcego - Shevaar

Dowódco, z pola walki nasi żołnierze przywieźli zwłoki Obcego.
Powinniśmy jak najszybciej poddać je sekcji i szczegółowym badaniom.

Z poważaniem,

Dr Connor

## Wynik

**DO:** Dowódca Bazy, Dowództwo Operacji Atlantyckich

**OD:** Dr Connor, JBR: Dział Biotechnologii, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Sekcja Obcego - Shevaar

Dowódco,

Wyniki sekcji przedstawiciela nowej rasy Obcych przyniosły ciekawe
rezultaty. Przede wszystkim, jest to organizm daleko odległy od
humanoidalnych Tamanina bądź Ortnoka. Shevaar – bo takim mianem
najczęściej określają tego Obcego nasi żołnierze – porusza się na dwóch
nogach (choć może bardziej trafne byłoby nazwanie ich łapami), stąpając
na szerokich i umięśnionych palcach, tak jak np. ziemskie kotowate.
Charakterystyczną cechą budowy Shevaarów jest ogon – którego funkcji nie
znamy (będący prawdopodobnie pozostałością ewolucyjną) oraz, co
szczególnie zaskakujące - brak oczu, których funkcje przejął organ z
nadwyżką nadrabiający brak zmysłu polegającego na przetwarzaniu światła
widzialnego (o czym piszę niżej). Pierwszym skojarzeniem, jakie
przychodzi na myśl, gdy patrzymy na Shevaara jest grecka mitologia –
choć nie ma tam chyba akurat istoty będącej skrzyżowaniem człowieka i
jaszczurki. Stałocieplny Shevaar, zdolny do szybkiego przemieszczania
się i dalekich skoków dzięki umięśnionym stopom i nogom, jest dużo
groźniejszy i sprawny, niż można wnioskować patrząc na jego dość
dziwaczną - mierząc ludzką miarą - budowę. Duże ręce są zaskakująco
sprawne i potrafią obsługiwać większość broni z arsenału Obcych.

Wyniki sekcji również przyniosły wiele ciekawych obserwacji. Klatka
piersiowa tych istot zapewnia znakomitą ochronę przez urazami
mechanicznymi – zbudowana od przodu praktycznie z litego kośćca,
dodatkowo wzmocniona jest warstwami sztywnej chrząstki. Co istotne,
substancja kostna i chrzęstna zbudowana jest zupełnie z innych
komponentów, niż w naszym przypadku i oparta na związkach węgla, a nie
wapnia, wzbogaconymi o nieznaczne ilości pierwiastków metalicznych.
Organy wewnętrzne są doskonale izolowane przez chrząstkę i kości, a
jedynymi nieosłoniętymi fragmentami ciała są mięśnie.

Mózg Shevarów jest ochraniany przez wiele warstw zmodyfikowanej tkanki
kostnej, przypominającej nieco układem tkankę z jakiej wykonane są rogi
niektórych ziemskich zwierząt. W części twarzowej wyraźnie widać
niewielki otwór gębowy, będący pierwszym odcinkiem układu pokarmowego,
przystosowanego zarówno do trawienia mięsa, jak i roślin. Bardzo
interesującym organem opisywanej rasy Obcych jest narząd wykrywający
promieniowanie w zakresie podczerwieni, który pełni dla Shevaarów taką
samą rolę, jak oczy dla ziemskich zwierząt.

Podsumowując nasze obserwacje, możemy stwierdzić, co następuje:

\- Shevaarowie “widzą” w podczerwieni, co może utrudniać naszym
żołnierzom podejście do Obcych w sposób niezauważony;

\- Na polu walki pełnią zwykle rolę zwiadowców i zwykle uzbrojeni są w
ekwipunek pozwalający im na szybkie przemieszczanie się;

\- Ciała Shevaarów wykazują wysoką odporność na bronie przebijające bądź
eksplozywne; ich słabym punktem jest relatywnie delikatna skóra, podatna
na oparzenia bądź porażenie prądem elektrycznym.

Z obserwacji naszych żołnierzy i wywiadu wynika, że rasa Shevaarów
zajmuje najprawdopodobniej bardziej uprzywilejowaną pozycję niż Ortnocy
w hierarchii Obcych, na ogół jednak nie tak uprzywilejowaną, jak
Tamanie. Ci ostatni najczęściej pełnią najbardziej odpowiedzialne
funkcje, kiedy zdarza się, że przedstawiciele obu ras delegowani są do
odbycie misji na Ziemi.

Zidentyfikowaliśmy także interesujący zestaw implantów w gardle osobnika
poddanego sekcji. Szerzej o tym temacie wypowiadam się w osobnej
poczcie, jednocześnie proponując uruchomienie dodatkowego projektu
badawczego.

Na polu walki nasi żołnierze powinni zwracać baczną uwagę na poczynania
Shevaarów. Szybcy, preferujący walkę z ukrycia, nadzwyczaj mobilni i
bardzo spostrzegawczy Obcy to wyjątkowo niebezpieczny przeciwnik. Warto
dodać, iż pomimo „ślepoty” Shevaarów posiadają oni układ równowagi pod
pewnymi względami przypominający ludzki – użycie granatów ogłuszających
powinno być więc efektywne także wobec i tej rasy.

Z poważaniem,

Dr Connor