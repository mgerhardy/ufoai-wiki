# Запис із НЛО-довідника

## Пропозиція

Командувачу, ми отримали ряд пропозицій стосовно розробки переносної
електромагнітної зброї від різних націй ООН. Серед них були креслення та
навіть прототипи рейлганів, койлганів та квенчганів. Звісно, всі
експерименти виявилися провальними, оскільки електромагнітна зброя
потребує надзвичайної кількості енергії, а отже, настільки великих та
важких батарей, що жоден солдат не зможе переносити їх. Навіть за
допомогою атомних батарей ми не зможемо отримати потрібної потужності.
Це неможливо.

Принаймні, ми так думали, поки не з'явились прибульці.

Вчені отримали багато нових ідей, побачивши їхні літаючі апарати в небі,
жвавих роботів на вулицях та потужну енергетичну зброю, що вражала людей
насмерть. Це спонукало нас ще раз переглянули нашу колекцію
дослідницьких даних ООН. Дещо все ж видається недооціненим. Можливо,
поєднавши кілька найкращих ідей, ми зможемо створити нову зброю для
наших тактичних підрозділів, яка буде електромагнітною та водночас
ефективною. Ця зброя матиме надзвичайну далекобійність та потужність, і,
маю надію, добре нам послужить у майбутньому.

Ми покладаємо на цю ідею великі сподівання, Командувачу. Для того, щоб
перетворити їх на реальність, потрібна ваша згода на виділення
лабораторного часу та фінансування.

--кмд. Наварре

## Результат

Проект ЕМ-гвинтівки успішно завершено! Вперше в історії людства ми
створили справжню переносну електромагнітну зброю. Щоб уникнути
плутанини з існуючими зразками ЗМП(зброї з магнітним прискорювачем)
новинку вирішили назвати "Голкостріл". Спробую коротко описати принцип
його дії.

Голкостріл сконфігуровано на зразок рейлгану. Варіант конфігурації типу
койлгану (або Гаусівської зброї) нам видався геть непридатним для
застосування. Рейлган використовує електромагнітну силу для пересування
снаряду вздовж двох рейок. Струм, що проходить по рейках, створює
магнітне поле між ними, перпендикулярне до струму, що йде крізь снаряд.
Таким чином породжується сила взаємодії, яка розганяє снаряд і виштовхує
його назовні.

Перший в світі рейлган було побудовано в 1970-их. Він використовував
500МДж енергії накопиченої з найбільшого гомеополярного генератора, який
тільки можна було збудувати. З тих часів необхідне електричне
устаткування стало займати значно менше місця, але не настільки, щоб
можна було виготовити компактні переносні екземпляри, які б замінили
існуючу хімічну вогнепальну зброю. Іншою причиною провалу рейлганів була
надзвичайна чутливість до зношування рейок. Вони сильно пошкоджуються
при кожному пострілі, при цьому погіршується електричний контакт, струм
слабшає і наступний снаряд розвиває меншу швидкість. Відповідно,
наступні постріли стають все менш потужними. Для кожного пострілу
потрібно мати хоча б якусь частину рейки неушкодженою, щоб снаряд зміг
прискоритись.

На щастя, ми знайшли спосіб подолання проблеми — шляхом завантаження
нових рейок після кожної серії пострілів. Ідея попереднього завантаження
усіх снарядів до стволу не нова. Досі вона зустрічалась лише у
вогнепальній зброї, але ми запропонували нову концепцію: невеликі
ізольовані відрізки рейки з індивідуальним живленням, що
перезавантажуються після кожного пострілу. Таким чином, ми матимемо
працездатні контакти на рейках та зброя буде демонструвати одну й ту ж
силу прискорення впродовж серії пострілів. Коли всі снаряди у діючому
стволі буде вичерпано (а рейки, відповідно, значно пошкоджено), боєць
просто розблокує та видалить ствол, а на його місце вставить новий.
Після цього можна замінити акумулятор для наступної серії пострілів.

Снаряди — це спеціально розроблені оребрені стрілоподібні вражаючі
елементи розміром 3.2x40мм, відштамповані з великих листів вольфрамового
сплаву. Вони гострі, як бритва, мають відмінні бронебійні властивості та
вражають ціль, наче демони. Отвори, що залишаються від цих голок,
набагато більші за їх фактичні розміри.

Перезаряджати голкостріл досить довго та складно. Магазини дорогі та
надто великі (адже це новий ствол та батарея в кожній обоймі) і до того
ж, містять лише 4 заряди. З іншого боку, зупиняюча сила голкострілу
набагато вища, ніж у вогнепальної зброї. Його можна використовувати і як
снайперську гвинтівку, і як потужну штурмову зброю, залежно від режиму
стрільби: напівавтоматичний або чергою в 4 постріли. Маємо багато
варіантів застосування цієї зброї. Втім, її тактичну цінність зможемо
оцінити уже після реального досвіду застосування.

--кмд. Наварре

### Тип ураження

- [звичайне](Ураження/звичайне "wikilink")

### Навики

- [снайпер](Навики/снайпер "wikilink") (основний режим)
- [штурм](Навики/штурм "wikilink") (другорядний режим)

## Посилання

- [Снайперська гвинтівка](Translation:Sniper_txt/uk "wikilink")

# Stat Suggestions

**(This information for reference only; do not translate or include
in-game.)**

*Pro:*

1\) Very high damage.

2\) Long range.

*Con:*

1\) Small magazine.

2\) Long reload time.

3\) High recoil.

4\) Expensive.

5\) Expensive magazines.

# Research Tree Data

**(This information for reference only; do not translate or include
in-game.)**

*`Prerequisites:`*
` None`

*`Opens:`*
` Enables production -- Bolter Rifle`
` Enables production -- Bolter Rifle Magazine`

[Category:General](Category:General "wikilink")
[Category:Weapons](Category:Weapons "wikilink")