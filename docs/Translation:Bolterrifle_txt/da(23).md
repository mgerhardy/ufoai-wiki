# Ufopædiartikel

## Forslag

**TIL:** Øverstbefalende, FALANKS, Atlanterhavskommandoen

**FRA:** Kommandør Paul Navarre, F&U: Ingeniørdivisionen, FALANKS,
Atlanterhavskommandoen

**DATO:** %02i %s %i

**ANG.:** Forslag: Boltriffel

Kommandør, vi har modtaget et antal forskningsfiler fra flere FN-lande
angående forskning i og udvikling af et bærbart elektromagnetisk våben;
forskellige design er blevet foreslået og der er lavet prototyper for
railguns, coilguns og quench guns. Selvfølgelig er alle disse forsøg
mislykkedes, da elektromagnetiske våben kræver enorme mængder af kraft -
og derfor kræver batterier så store at ingen soldat kan bære dem. Selv
atombatterier har ikke leveret den energi, vi behøver for at gøre
bærbare elektromagnetiske våben til en realitet. Det er umuligt.

Det var i det mindste hvad vi troede, indtil rumvæsenerne dukkede op.

Det at vi har set rumvæsenfartøjer over vores himmel, avancerede
robotter i vores gader, og energivåben med stor kraft knuse vort folk
har givet os en hel række af nye ideer. Det har også fået os til at
kigge en ekstra gang på vores indsamlede FN-forskningsdata. Det er intet
mindre end en guldmine af informationer. Ved at kombinere det bedste fra
disse individuelle indsamlede dele, tror vi, at vi vil være i stand til
at tegne et nyt våben til vores taktiske hold som både vil være bærbart
og effektivt i kamp. Dette våben vil have en ekstrem lang rækkevidde og
kraft og vil kunne tjene os godt i de kommende dage.

Denne ide indeholder store løfter. Vi ønsker din godkendelse til at
bruge laboratoriumtid og midler for endelig at gøre elektromagnetiske
våben til en realitet.

\- Kommandør Navarre

## Resultat

**TIL:** Øverstbefalende, FALANKS, Atlanterhavskommandoen

**FRA:** Kommandør Paul Navarre, F&U: Ingeniørdivisionen, FALANKS,
Atlanterhavskommandoen

**DATO:** %02i %s %i

**ANG.:** Re: Boltriffel

Det elektromagnetiske riffelprojekt har været en succes! For første gang
i menneskets historie har vi skabt et brugbart og bærbart
elektromagnetisk våben. Vi har navngivet våbenet boltriffel for at undgå
forvirring i forhold til andre eksisterende MAP-implementationer
(Magnetisk accellereret pistol). Jeg vil gøre mit bedste for kort at
forklare, hvordan den fungerer.

Boltriflen er udstyret med en railgunkonfiguration, modsat en
coilgun/Gauss gun-konfiguration, på grund af den høje ineffektivitet og
dårlige drift hos coilguns. Railguns virker ved at udnytte
elektromagnetisk kraft til at fremdrive et elektrisk ledende projektil
langs to ledende løb. Den elektrikse strøm der flyder igennem løbene
danner et magnetisk felt mellem dem og igennem projektilet. Retningen på
det magnetiske felt er perpendikulær til strømmen der flyder igennem
løbene og projektilet; dette medfører at løbene og projektilet presser
hinanden, og dermed forøges hastigheden på projektilet igennem løbene.

Verdens første store railgun, bygget i 1970'erne, anvendte 500 MJ af
lagret energi fra den største homopolære generator nogensinde bygget.
Det elektriske udstyr der skulle bruges til at give kraft til disse guns
er blevet meget mere kompakte i det sidste århundrede, men de er stadig
ikke små eller lette nok til at et personvåben kan erstatte kemisk
fremførte skydevåben. En anden stor mangel ved railguns er deres
ekstreme sårbarhed over for løbserosion. Løbene er udsat for stort pres
hver gang de affyres, og når kontaktstederne bliver svært beskadiget,
kan den elektriske strøm ikke passere ordentlig igennem løbene til
projektilet. Det medfører at de følgende skud mister mere og mere af
deres kraft. Hver runde kræver mindst et kort stykke af ubeskadiget løb
for at kunne opbygge nok hastighed.

Heldigvis er det lykkedes os at finde en vej uden om dette problem - ved
at lade nye runder ind i riflen hver hver serie af skud.

Ideen med at forlade al ammunition til våbenet i løbet har været til
stede i lang tid. Indtil nu har det kun været brugt i konventionelle
våben, men vi har har fundet et nyt koncept; en lille, individuelt ladet
og isoleret stang som lades med hver runde. Dette giver hver runde et
levedygtig kontaktsted og vil tillade at våbenet bevarer styrke igennem
alle sine skud. Når alle runder i det aktuelle løb er affyret - og
stangene derfor er blevet ødelagt - kan soldaten simpelthen afmontere
det gamle løb. Smide det på jorden, og isætte en ny. Så kan han erstatte
batteripakken til en ny serie af skud.

Projektilerne er specieludviklet 3,2x40 mm finnede flechetter, pressede
fra store ark af wolframlegeringer. De er knivskarpe, med glimrende
mulighed for at gennemtrænge veste, og de rumsterer som dæmoner inden i
målet. De huller som disse flechetter medfører er meget større end deres
aktuelle størrelse.

Dette ladningssystem gør boltriflen langsom og tung at lade, med dyre,
overdimensionerede magasiner (et nyt løb og batteripakke for hver
genladning) og en lille ammunitionskapacitet på 4 skud per løb. På den
anden side, er boltriflens kraft langt større end noget kemisk våben i
vores arsenal. Riflen kan bruges både som en snigskytteriffel og et
kraftfuldt angrebsvåben, afhængig af om det bliver affyret med
semiautomatik eller i 4-runde affyringstilstand. Det er et meget
alsidigt våben med mange mulige anvendelser; dets taktiske værdi vil
helt sikkert blive åbenlyse, så snart vi får reel kamperfaring med det.

\- Kommandør Navarre