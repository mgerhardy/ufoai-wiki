# Hasło UFOpedii

## Propozycja

DO: Dowódca Bazy, Dowództwo Operacji Atlantyckich

OD: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Propozycja: Działo Lorentza

Dowódco.

Jak Pan wie, nasz dział badawczo-rozwojowy przejął całość dokumentacji
technicznej naukowych projektów ONZ. Większość materiałów z tego
archiwum okazała się być przestarzała, niekompletna albo zbyt
teoretyczna dla naszych celów. Dość nieoczekiwanie wśród stert
niepotrzebnej makulatury natrafiliśmy na opisy ciekawych eksperymentów i
modeli teoretycznych dotyczących badań nad osobistą bronią
elektromagnetyczną - zarówno działami magnetycznymi (nazywanymi czasem
działami Gaussa), jak i nieco różniącymi się w funkcjonowaniu działami
Lorentza. Żaden z udokumentowanych eksperymentów nie zakończył się
sukcesem, głównie ze względu na ilość energii potrzebnej do
funkcjonowania takiej broni. Zmniejszenie prototypowych dział do
rozmiarów karabinu obsługiwanego przez jednego żołnierza jest po prostu
fizycznie niemożliwe.

Właściwie powyższe zdanie powinienem był napisać w czasie przeszłym -
"wydawało się niemożliwe". Statki Obcych i ich broń, konsumujące
olbrzymie ilości energii, codziennie boleśnie nam udowadniają, że prawa
fizyki pozwalają na magazynowanie daleko większej energii, niż nam się
dotąd wydawało. Nasi naukowcy przeanalizowali ponownie wiele z
proponowanych rozwiązań i pomysłów z przejętej dokumentacji, i wynik
tych analiz daje podstawy sądzić, że przy wykorzystaniu dzisiejszych
technologii konstrukcja ręcznej, osobistej broni elektromagnetycznej
leży już w zasięgu naszych możliwości.

Prace ruszą, jak tylko otrzymamy Pańską autoryzację, Dowódco.

--mjr Navarre

## Wynik

DO: Dowódca Bazy, Dowództwo Operacji Atlantyckich

OD: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

DATA: %02i %s %i

TEMAT: Re: Działo Lorentza

Projekt osobistego działa Lorentza zakończył się pełnym sukcesem! Po raz
pierwszy w historii ziemskiej wojskowości udało się skonstruować w pełni
funkcjonalną broń elektromagnetyczną, która z powodzeniem zastąpić może
klasyczne karabiny wykorzystujące amunicję prochową. Poniżej zamieściłem
krótki opis zasad jej działania.

Działo Lorentza, w porównaniu do dział w systemie Gaussa, charakteryzuje
się lepszą sprawnością energetyczną oraz, co okazało się podczas
projektowania prototypów, jest prostsze w produkcji i wygodniejsze w
użyciu. Jego konstrukcja opiera się na wykorzystaniu dwóch szyn, do
których przykładane jest przeciwnie skierowane napięcie. Wykonany z
ferromagnetyka pocisk styka obie szyny; przepływający przez nie prąd
wywołuje powstanie pola magnetycznego oddziaływującego na prąd płynący
przez pocisk. Wywołana w ten sposób siła (definiowana jako siła
Lorentza, stąd nazwa broni) rozpędza pocisk do olbrzymiej prędkości,
dużo większej niż prędkości nabojów osiągane dzięki spalaniu gazów
prochowych.

Największe zbudowane dotąd działo Lorentza (eksperymenty przeprowadzono
w 1970 roku) zużywało 500 MJ energii, dostarczanej przez generator
wielkości małego domu. Postęp technologiczny pozwalał na sukcesywne
zmniejszanie wielkości generatorów, jednak w miarę efektywne działa tego
typu wciąż miały olbrzymie rozmiary, podobnie jak całe potrzebne
oprzyrządowanie. Dopiero w ostatnich latach postęp w rozwoju technik
magazynowania energii uczynił możliwym rozważania o konstrukcji
relatywnie małego i przenośnego działa. Innym poważnym problemem był
fakt szybkiego zużywania się szyn, które po oddaniu zaledwie
jednego-dwóch strzałów ulegały miejscowym nadtopieniom i
mikroodkształceniom, co przekładało się dalej na zaburzenia w przepływie
prądu, a to z kolei utrudniało prawidłowe rozpędzenie pocisku, w
sytuacjach ekstremalnych grożąc wręcz zniszczeniem broni i zagrożeniem
dla jej obsługi.

Ten ostatni problem udało się rozwiązać stosunkowo prosto – ładunkiem
dla naszej nowej broni są pociski zintegrowane z parą przewodzących prąd
szyn – innymi słowy, po każdym strzale stare szyny są odrzucane, a nowa
ich para, razem z kolejnym pociskiem zostaje zamocowana w obudowie
działa. Magazynek mieści cztery takie ładunki.

Same naboje, kaliber 3.2x40 mm, są specyficznie ukształtowanymi i
ostrymi jak brzytwa fleszetkami wykonanymi ze specjalnego stopu
wolframu. Charakteryzują się znakomitymi właściwościami penetrującymi,
mając jednocześnie tendencje do odkształcania się podczas uderzenia w
cel, co czyni je prawdziwe zabójczymi.

Stosunkowo długi czas potrzebny na wymianę magazynka i baterii może
sugerować, że działo Lorentza to broń mało wygodna w użyciu; jednak jej
skuteczność z nawiązką rekompensuję tę niedogodność, a możliwość
używania jej zarówno jako snajperki, jak i karabinu szturmowego (w
zależności od wybranego trybu prowadzenia ognia) czyni ją dodatkowo
bronią nad wyraz uniwersalną. Sugerujemy wprowadzenie jej do uzbrojenia
naszych żołnierzy tak szybko, jak to możliwe; jesteśmy przekonani, że
doskonale sprawdzi się na polu walki.

--mjr Navarre

### Typ uszkodzeń

- [normal](Damage/normal "wikilink")

### Zdolność

- [sniper](Skills/sniper "wikilink") (primary firemode)
- [assault](Skills/assault "wikilink") (secondary firemode)

## Linki

- [Karabin
  snajperski](Ekwipunek/Broń_podstawowa/Karabin_snajperski "wikilink")