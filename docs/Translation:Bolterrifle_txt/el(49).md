# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Ηλεκτρομαγνητικό Τουφέκι

Κύριε Διοικητά, έχουμε λάβει πλήθος αρχείων έρευνας σχετικά με την
ανάπτυξη φορητού ηλεκτρομαγνητικού οπλισμού από αρκετά κράτη του ΟΗΕ.
Έχουν προταθεί ή ακόμα και αναπτυχθεί σε επίπεδο πρωτοτύπου διάφορα
σχέδια που βασίζονται σε ράγες, πηνία και υπεραγώγιμα πηνία. Βέβαια, όλα
αυτά τα πειράματα απέτυχαν καθώς τα ηλεκτρομαγνητικά όπλα απαιτούν
τεράστιες ποσότητες ενέργειας -- που μεταφράζεται σε τόσο βαριές
συστοιχίες πυκνωτών που κανένας άνθρωπος δε θα μπορούσε να κουβαλήσει.
Ακόμα και οι πυρηνικές μπαταρίες δεν κατάφεραν να παρέχουν την
απαιτούμενη ισχύ για την κατασκευή φορητού ηλεκτρομαγνητικού όπλου.
Είναι αδύνατον.

Τουλάχιστον, αυτό πιστεύαμε μέχρι να εμφανιστούν οι εξωγήινοι.

Παρατηρώντας τα εξωγήινα σκάφη να αλωνίζουν στους ουρανούς μας, τα
εξελιγμένα ρομπότ τους να περπατάνε στους δρόμους μας και τα πανίσχυρα
όπλα τους να κομματιάζουν τους ανθρώπους μας, μας δημιουργήθηκαν
διάφορες νέες ιδέες. Επίσης, μας ώθησε να εξετάσουμε με προσοχή τα
ερευνητικά δεδομένα του ΟΗΕ. Πράγματι, αποτελούν ένα αφανές χρυσωρυχείο.
Πιστεύουμε ότι μπορούμε να αναπτύξουμε ένα νέο όπλο για τους στρατιώτες
μας συνδυάζοντας τα καλύτερα στοιχεία από κάθε πειραματικό σχέδιο, έτσι
ώστε να είναι ταυτόχρονα φορητό και αποτελεσματικό. Ένα τέτοιο όπλο θα
διαθέτει εκπληκτική εμβέλεια και δύναμη και πιθανόν να αποδειχτεί
σωτήριο στο μέλλον.

Κύριε Διοικητά, πρόκειται για μια ιδέα πολλά υποσχόμενη. Θα θέλαμε την
έγκρισή σας για τον απαραίτητο εργαστηριακό χρόνο και τη χρηματοδότηση
ώστε να κάνουμε τα ηλεκτρομαγνητικά όπλα πραγματικότητα.

--Paul Navarre, Διευθυντής

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Ηλεκτρομαγνητικό Τουφέκι

Η έρευνα για το ΗΜ τουφέκι είχε θεαματική επιτυχία! Κατασκευάσαμε το
πρώτο βιώσιμο και φορητό ηλεκτρομαγνητικό όπλα στα ανθρώπινα χρονικά.
Ονομάσαμε το όπλα μας Μαγνητοβόλο ώστε να μην υπάρχει σύγχυση με άλλα
υπάρχουσες υλοποιήσεις ΟΜΕ (Όπλο Μαγνητικής Επιτάχυνσης). Θα προσπαθήσω
να περιγράψω εν συντομία τη λειτουργία του.

Το Μαγνητοβόλο λειτουργεί μέσω επιτάχυνσης πάνω σε ράγες, καθώς
προσφέρεται πολύ μεγαλύτερη απόδοση και καλύτερη λειτουργία απ' ότι στην
επιτάχυνση με πηνία. Η επιτάχυνση με ράγες λειτουργεί με την αξιοποίηση
ηλεκτρομαγνητικών δυνάμεων για την προώθηση ενός ηλεκτρικά αγώγιμου
βλήματος κατά μήκος δυο ραγών που διαρρέονται από ρεύμα. Η ροή του
ηλεκτρισμού μέσα από τις ράγες δημιουργεί ένα μαγνητικό πεδίο ανάμεσά
τους το οποίο διαπερνά το βλήμα. Η φορά του πεδίου είναι κάθετη στο
ρεύμα που περνά από τις ράγες και το βλήμα, με συνέπεια οι ράγες και το
βλήμα να απωθούνται μεταξύ τους και το βλήμα να επιταχύνεται κατά μήκος
των ραγών.

Το πρώτο μεγάλης κλίμακας όπλο με ράγες κατασκευάστηκε τη δεκαετία του
1970 και χρειαζόταν 500 MJ αποθηκευμένης ενέργειας από την μεγαλύτερη
ομοιοπολική γεννήτρια που κατασκευάστηκε ποτέ. Κατά τον τελευταίο αιώνα
ο απαιτούμενος ηλεκτρολογικός εξοπλισμός μίκρυνε σημαντικά, όμως
εξακολουθεί να μην είναι αρκετά μικρός και ελαφρύς για την κατασκευή
φορητών ηλεκτρομαγνητικών όπλων και την αντικατάσταση των συμβατικών
πυροβόλων όπλων. Μία ακόμα αδυναμία των όπλων με ράγες είναι η ευπάθεια
των ραγών. Οι ράγες φθείρονται σημαντικά από κάθε βολή που εκτελούν και,
όταν τα σημεία επαφής έχουν υποστεί αρκετή ζημιά, το ρεύμα δεν μπορεί να
περάσει από τις ράγες στο βλήμα. Το αποτέλεσμα είναι ότι οι βολές χάνουν
διαδοχικά ισχύ, ενώ κάθε βολή απαιτεί τουλάχιστον ένα μικρό κομμάτι
άθικτης ράγας για να αναπτύξει ταχύτητα.

Ευτυχώς, βρήκαμε τρόπο να ξεπεράσουμε αυτό το πρόβλημα -- φορτώνουμε
καινούργιες ράγες στο όπλο μετά από κάθε σειρά πυροβολισμών.

Η ιδέα του να γεμίζονται όλα τα πυρομαχικά εκ των προτέρων στην κάννη
του όπλου υπάρχει εδώ και καιρό. Μέχρι τώρα εφαρμοζόταν μόνο σε
συμβατικά όπλα, όμως εμείς αναπτύξαμε μια καινούργια μέθοδο: ένα μικρό,
ατομικά τροφοδοτούμενο και μονωμένο κομμάτι από ράγες φορτώνεται με κάθε
βλήμα. Έτσι παρέχονται σε κάθε βλήμα λειτουργικά σημεία επαφής και το
όπλο διατηρεί αρκετή ισχύ για όλες τις βολές του. Όταν εξαντληθούν τα
πυρομαχικά στην κάννη -- που συνεπάγεται ότι οι ράγες έχουν καταστραφεί
-- ο στρατιώτης απλά ξεκουμπώνει την παλιά κάννη, την πετάει και βάζει
μια καινούργια. Έπειτα αντικαθιστά την μπαταρία για τη νέα σειρά βολών.

Τα πυρομαχικά κατασκευάζονται από βολφράμιο, έχουν τη μορφή μικρού
βέλους με πτερύγια και οι διαστάσεις τους είναι 3,2x40 χιλιοστά. Είναι
εξαιρετικά κοφτερά, έχουν άριστες διατρητικές ικανότητες ενώ προκαλούν
φοβερή ζημιά στο εσωτερικό του στόχου. Οι τρύπες που δημιουργούν είναι
αρκετές φορές μεγαλύτερες από το μέγεθός τους.

Η επιλογή μας για τον τρόπο γεμίσματος κάνει το Μαγνητοβόλο αργό και
δύσχρηστο στο γέμισμα, με ακριβές και μεγάλες γεμιστήρες (μια καινούργια
κάννη και μπαταρία για κάθε γέμισμα) και χωρητικότητα μόλις 4 βολές ανά
κάννη. Από την άλλη, η δύναμη του Μαγνητοβόλου είναι κατά πολύ
μεγαλύτερη από οποιοδήποτε συμβατικό πυροβόλο διαθέτουμε. Μπορεί να
ρίχνει ημιαυτόματα ή σε ριπές των 4 βολών, γεγονός που το κάνει
κατάλληλο για τουφέκι ελεύθερου σκοπευτή ή ως βαρύ επιθετικό όπλο.
Πρόκειται για πολύ ευέλικτο όπλο με πληθώρα πιθανόν εφαρμογών. Η τακτική
αξία του θα γίνει προφανής μόλις χρησιμοποιηθεί σε πραγματικές μάχες.

--Paul Navarre, Διευθυντής

### Damage Type

- [normal](Damage/normal "wikilink")

### Skill

- [sniper](Skills/sniper "wikilink") (primary firemode)
- [assault](Skills/assault "wikilink") (secondary firemode)

## Links

- [Sniper Rifle](Equipment/Primary_Weapons/Sniper_Rifle "wikilink")

# Stat Suggestions

**(This information for reference only; do not translate or include
in-game.)**

*Pro:*

1\) Very high damage.

2\) Long range.

*Con:*

1\) Small magazine.

2\) Long reload time.

3\) High recoil.

4\) Expensive.

5\) Expensive magazines.

# Research Tree Data

**(This information for reference only; do not translate or include
in-game.)**

*`Prerequisites:`*
` None`

*`Opens:`*
` Enables production -- Bolter Rifle`
` Enables production -- Bolter Rifle Magazine`

[Category:General](Category:General "wikilink")
[Category:Weapons](Category:Weapons "wikilink")