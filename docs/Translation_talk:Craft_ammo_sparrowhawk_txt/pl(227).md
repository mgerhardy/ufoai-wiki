## Specyfikacja techniczna: Rakieta Sparrowhawk

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Rakieta Sparrowhawk, używana w systemie przeciwlotniczym Sparrowhawk.

Rakieta Sparrowhawk jest antykiem, który nigdy do końca nie wyszedł z
fazy prototypu. Pierwszy raz testowano ją w 2019. Używała rewolucyjnego
wówczas systemu rozpoznawania obrazów do ulepszenia starej technologii
namierzania celów opartej na szukaniu kontrastów. Technika ta
wykorzystuje zestaw kamer zamontowanych z przodu rakiety. Wbudowany
komputer stara się odnaleźć punkt w obrazie, w którym kontrast zmienia
się najszybciej, a potem stara się utrzymać kurs rakiety na tym punkcie.
Rozwiązanie to stosowano głównie w rakietach powietrze-ziemia, gdyż
istniały o wiele efektywniejsze metody namierzania działające przeciw
ziemskim samolotom.

Program Sparrowhawk został anulowany na kilka miesięcy przed tym, kiedy
byłby gotowy do wdrożenia do masowej produkcji. System był gotowy
wdrożenia już wtedy, jest gotowy i teraz, gdy tak bardzo go
potrzebujemy. Wskrzesiliśmy program Sparrowhawk. Narody Zjednoczone
wyraziły zgodę na rozpoczęcie produkcji masowej.

Rakiety Sparrowhawk ładowane są do 7-pociskowych zasobników, które mogą
być montowane w naszych myśliwcach. Zasięg rakiety przewyższa wszystkie
inne rodzaje broni przeciwlotniczej, jakimi obecnie dysponujemy.
Efektywny zasięg rakiet wynosi 12 kilometrów dzięki unikalnemu systemowi
namierzania. Pocisk został odpowiednio przystosowany tak, by ciężko było
dezaktywować go za pomocą broni EMP.

Pojedyncza rakieta waży około 65 kilogramów. W pełni załadowany zasobnik
waży około 600 kilogramów.

### Sugerowana Doktryna Postępowania

Rakiety Sparrowhawk powinny stanowić ważną część naszego planu
obronnego. Każdy z naszych myśliwców powinien zostać wyposażony w
przynajmniej jeden zasobnik. Możliwość „zmiękczenia” przeciwnika podczas
zbliżania się do niego nie powinna zostać zignorowana. Średnia celność
nie będzie zbyt wysoka - przewidujemy, że trafiać będzie jedna na
dwanaście rakiet, ale, jak wspomniałem, kompensowane jest to dalekim
zasięgiem.

W porównaniu z rakietami TR-20, zasięg rakiet Sparrowhawk jest większy o
jakieś 8 kilometrów. Choć niekierowane rakiety są w stanie zadać
przeciwnikowi o wiele większe obrażenia, jednak im bliżej nasi piloci
muszą zbliżyć się do przeciwnika, tym większe ryzyko podejmują.

Teoretycznie możliwe jest obłożenie UFO gęstym ogniem Sparrowhawków,
jeśli tylko zgrupujemy w jednym miejscu dość myśliwców. Aczkolwiek nasza
dyrektor finansów wyraziła nieukrywane niezadowolenie tym pomysłem.
Muszę przyznać, że ma trochę racji - jednak powinniśmy pamiętać o takiej
opcji, gdybyśmy musieli możliwie szybko strącić jakiś wyjątkowo groźny
pojazd z bezpiecznej odległości.

### Dodatki

Brak.

------------------------------------------------------------------------

------------------------------------------------------------------------

### Rodzaj uszkodzeń

- [blast](Damage/blast "wikilink")

### Zdolność

- [missiles](Skills/missiles "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")