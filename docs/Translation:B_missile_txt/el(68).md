## Σχεδιάγραμμα -- Συστοιχία Πυραύλων

**ΕΠΙΠΕΔΟ ΑΠΟΡΡΗΤΟΥ ΜΑΥΡΟ**

Μονάδα Αντιμετώπισης Εξωγήινων PHALANX

Κατασκευαστική σύνοψη, Εξουσιοδότηση Σ' -- Μόνο για τα μάτια του
Διοικητή

Αρχειοθέτηση: 18 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

Οι πύραυλοι έγιναν όλο και πιο επικίνδυνοι απο τον 2ο Παγκόσμιο Πόλεμο,
ενώ οι τεχνολογίες αντίμετρων άρχισαν να γίνονται αποτελεσματικές μόλις
στις αρχές του 21ου Αιώνα. Σε αντιπαράθεση μεταξύ επίθεσης και άμυνας, ο
επιτιθέμενος έχει πάντα το πλεονέκτημα. Όμως, αυτό δεν εμπόδισε τους
εξωγήινους στο να δημιουργήσουν τόσο αποτελεσματικές άμυνες που μας
αφήσαν άφωνους.

Σαν παράδειγμα σας αναφέρω την επίθεση των δυνάμεων της ΕΕΕ με πυραύλους
εδάφους-αέρος ενάντια στα UFO που βρίσκονταν πάνω απο τη Βόννη. Σαράντα
πύραυλοι εκτοξέυτηκαν απο όλη την Ευρώπη ενώ είχαν κλειδώσει δύο
εξωγήινα σκάφη με τα ρανταρ. Αργότερα, παρακείμενες μονάδες πεζικού
εκτόξευσαν περίπου δώδεκα με δεκαπέντε βλήματα εδάφους-αέρος.

Πόσοι πύραυλοι βρήκαν στόχο; Ένας. Μόνο ένας. Το UFO υπέστει μόνο ελαφρά
μείωση στην επιτάχυνση του κατά την διάρκεια της προσγέιωσης στη Βόννη
και αργότερα απογειώθηκε ξανά χωρίς κανένα πρόβλημα.

Τα συμπεράσματα είναι προφανή: οι δυνατότητες ΗΠ (Ηλεκτρονικού Πολέμου)
των εξωγήινων τρομακτικά πιο εξελιγμένες από τις δικές μας. Παρόλαυτα,
εμείς στη PHALANX μελετήσαμε σε βάθος στο μοναδικό πλήγμα που καταφέραμε
και διαπιστώσαμε ότι δεν ήταν θέμα τύχης. Αυτό που συνέβη είναι ότι το
UFO στην προσπάθειά του να αποφύγει τα υπόλοιπα εισερχόμενα πυρά εξέθεσε
τον εαυτό του σε γωνία μικρότερης κάλυψης, επιτρέποντας έτσι στο πύραυλο
να κρατήσει τη στόχευση σε όλη την διαδρομή μέχρι το στόχο του.

Αυτό αποδυκνύει ότι οι εξωγήινοι δεν είναι άτρωτοι στους πυραύλους μας.
Απλά χρειαζόμαστε τους καλύτερους για αυτήν την δουλειά. Αυτές οι
διαπιστώσεις μας οδήγησαν να υιοθετήσουμε μερικά παλιά σχέδια για
συστοιχίες πυράυλων και να τα εξοπλίσουμε με νέους εκτοξευτές. Τα
αποτελέσματα είναι πολλά υποσχόμενα.

Η συστοιχία αποτελείται από 4 εκτοξευτές που προβάλουν στην επιφάνεια
μόλις αναγνωρίσουν στόχο. Κάθε εκτοξευτής έχει 20 πυραύλους
εδάφους-αέρος AA51 "Cicada". Αυτοί είναι οι πιό εξελιγμένοι πύραυλοι στη
Γή, καθώς διαθέτουν περισσότερα ηλεκτρονικά από ένα μεγάλο πολιτικό
αεροπλάνο και είναι σχεδιασμένοι να πλήττουν εχθρικά σκάφη στον αέρα
ανεξάρτητα από το πόσο γρήγορα πηγαίνουν. Αυτή τη στιγμή δεν υπάρχει
καλύτερο αμυντικό όπλο έκτακτης ανάγκης στον πλανήτη.

Ενάντια στα εξωγήινα σκάφη, ο "Cicada" μπορεί να έχει χαμηλές
πιθανότητες να βρεί στόχο, αλλά σε επαρκείς αριθμούς θα τους πονέσει. Ο
πύραυλος και τα ηλεκτρονικά του σαφώς και έχουν πολύ υψηλό κόστος και θα
υπερβαίναμε κατά πολύ τον διαθέσιμο προϋπολογισμό αν τους παραγγέλναμε
στους αριθμούς που απαιτούνται για την αναχαίτηση των UFO. Ευτυχώς ο ΟΗΕ
συμφώνησε να μας παρέχει όλους του πυραύλους εδάφους-αέρος απο τα
στρατηγικά του αποθέματά χωρίς κόστος.

### Προτεινόμενο Δόγμα Χρήσης

Αν χτιστεί σε μία απο τις βάσεις μας, η συστοιχία πυραύλων μπορεί να
διαταχτεί να αναχαιτίζει κάθε UFO που θα βρεθεί σε ακτίνα βολής ή να
περιμένει την επιβεβαίωση ότι το UFO προετοιμάζεται να επιτεθεί στη
βάση. Η απόφαση είναι στα χέρια του Δοικητή της Βάσης. Αν τη
χρησιμοποιήσουμε για να βοηθάει τα αναχαιτιστικά μας με το να
"μαλακώνει" με τους πυράυλους κάθε UFO, θα μειωθεί σημαντικά ο φόρτος
στα αεροσκάφη και τους πιλότους μας. Δυστυχώς δεν υπάρχει τρόπος να
αποκρύψουμε εντελώς τις εκτοξεύσεις των πυραύλων παρόλες τις προσπάθειές
μας να τους καμουφλάρουμε. Οι επαναλαμβανόμενες μεγάλης κλίμακας
εκτοξέυσεις θα προδόσουν, αργά ή γρήγορα την θέση μας.

Η Συστοιχία Πυραύλων θα είναι σε μέτριο κίνδυνο κατά τη διάρκεια μιας
επίθεσης στη βάση. Είναι σχεδιασμένη για να εμποδίζει τις επιθέσεις στη
βάση: αν οι εξωγήινοι καταφέρουν να μας επιτεθούν, η καταστροφή της
Συστοιχίας δεν θα έχει και ιδιαίτερο νόημα εκτός αν σχεδιάζουν και
επόμενη επίθεση. Όμως, θα αποτελεί δελεαστικό στόχο καθώς οι πυραυλοί
μας, παρόλο που είναι καλά θωρακισμένοι, θα εκραγούν αν καταπονηθούν
αρκετά. Μία έκρηξη στο εσωτερικό της συστοιχίας θα έχει καταστροφικά
αποτελέσματα στην εγκατάσταση και την υπόλοιπη βάση.

### Πρόσθετα

Ουδέν.

------------------------------------------------------------------------

See also: [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Facilities](Category:Facilities "wikilink")