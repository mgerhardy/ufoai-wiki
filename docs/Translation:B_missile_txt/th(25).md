## พิมพ์เขียว -- ฐานมิซไซล์

**เอกสารลับ ระดับสีดำ**

หน่วยรับมือมนุษย์ต่างดาว PHALANX

แผนผังการก่อสร้าง ข้อมูลระดับซิกม่า -- เฉพาะผู้บัญชาการเท่านั้น

วันที่เก็บ: 18 มีนาคม 2084

โดย: ผบ. พอล นาวาเร, แผนกวิจัยและพัฒนา ฝ่ายวิศวกรรม, PHALANX,
หน่วยปฏิบัติการแอตแลนติค

------------------------------------------------------------------------

### ภาพรวม

มิซไซล์มีประสิทธิภาพมากขึ้นตั้งแต่สงครามโลกครั้งที่ 2
ขณะที่วิทยาการต่อต้านก็เพิ่งมีผลใช้ได้ตอนต้นศตวรรษที 21 สำหรับการโจมตีและป้องกัน
ผู้โจมตีมักได้เปรียบ อย่างไรก็ตาม มนุษย์ต่างดาวก็ยังพยายามสร้างระบบป้องกันให้เราปวดหัวอยู่ดี

ตัวอย่างเช่น กองกำลังสหภาพยุโรปใหญ่ได้โจมตียานต่างดาวด้วยมิซไซล์ภาคพื้นสู่อากาศ (SAM)
ที่บอนน์ มีการยิงมิซไซล์สี่สิบลูกจากฐานทั่วยุโรป ขณะที่ได้เล็งเป้าไปที่ยานต่างดาวสองลำ
ต่อมาทหารราบในพื้นที่ใกล้เคียงได้ยิงจรวดต่อต้านอากาศยานแบบคนถือประมาณสิบสองถึงสิบห้าลูก

แล้วยิงถูกกี่นัด? หนึ่งนัด นัดเดียว จานบินนั้นเสียอัตราเร่งเล็กน้อยระหว่างการลงจอดที่บอนน์
และต่อมาก็สามารถเร่งความเร็วอีกครั้ง โดยไม่มีความเสียหายเลย

เราสรุปได้เลยว่า ความสามารถด้านวิทยาการอิเลคทรอนิคสของมนุษย์ต่างดาวนั้นเหนือกว่าเรามาก
อย่างไรก็ตาม PHALANX ได้ทำการศึกษาการยิงนัดที่ยิงถูก และพบว่ามันไม่ใช่เรื่องของโชค
เราพบว่าจานบินได้เปิดช่องว่างระหว่างที่บินหลบหลีกกระสุน
ทำให้มิซไซล์สามารถล็อคเป้าได้จนเข้าเป้า

ซึ่งพิสูจน์ได้ว่ามนุษย์ต่างดาวยังไม่สามารถเอาชนะมิซไซล์ของเราได้โดยสิ้นเชิง
เราต้องใช้อาวุธที่ดีที่สุด การค้นพบนี้ทำให้เราได้ใช้ฐานยิงเก่า และติดตั้งฐานปล่อยรุ่นใหม่
ซึ่งผลลัพธ์ก็น่ายินดี

ฐานยิงประกอบด้วยฐานปล่อยสี่อัน ที่จะ "โผล่" ขึ้นมาบนพื้นผิวเมื่อพบเป้า
แต่ละฐานปล่อยจะมีมิซไซล์ AA51 "ซิซาดา" ยี่สิบลูก ซึ่งเป็นมิซไซล์ที่ทันสมัยที่สุดในโลก
มีอุปกรณ์อิเลคทรอนิคส์มากกว่าเครื่องบินโดยสาร
และถูกออกแบบให้สอยยานบินให้ตกจากฟ้าไม่ว่าจะบินด้วยความเร็วเท่าใด
ไม่มีอาวุธในการป้องกันโลกที่ดีกว่านี้แล้วในปัจจุบัน

"ซิซาดา" ยังมีโอกาสยิงโดยยานต่างดาวน้อย แต่ก็เพียงพอจะสร้างความเสียหาย
มิซไซล์และระบบอิเลคทรอนิคส์นั้นมีราคาแพงมาก
เกินกว่างบประมาณของเราที่จะพอใช้กับยานบินที่เข้ามาได้ทั้งหมด โชคดีที่สหประชาชาติยอมยก SAM
จากคลังสำรองมาให้เราใช้ฟรี

### กฎข้อแนะนำ

หากมีการสร้างฐานมิซไซล์ ฐานเหล่านี้สามารถยิงจานบินที่เข้าระยะ
หรือรอจนกว่าจะจำแนกว่าจานบินจะเข้าโจมตีฐานดังกล่าวก็ได้ การตัดสินใจจะขึ้นกับผู้บัญชาการฐาน
การช่วยยานอินเตอร์เซปเตอร์ด้วยการ "เจาะทะลวง" จานบินด้วยมิซไซล์
ก็ช่วยลดภาระของนักบินและยานบินได้ แต่เราไม่สามารถซ่อนฐานยิงมิซไซล์ได้
แม้ว่าเราจะพยายามพรางตามากแค่ไหนก็ตาม
การยิงจำนวนมากบ่อยครั้งจะทำให้เราถูกพบไม่ช้าก็เร็ว

ฐานยิงมิซไซล์มีความเสี่ยงเพียงเล็กน้อยระหว่างการถูกโจมตีฐาน
ระบบนี้เป็นระบบป้องกันการเข้าโจมตีฐาน หากผู้รุกรานเข้าถึงฐานแล้ว
ระบบนี้ก็ไม่ได้เป็นอันตรายอะไรอีก เว้นแต่ว่าจะพยายามเปิดเส้นทางให้กับกำลังเสริม
แต่ก็เป็นไปได้ที่จะถูกโจมตีตามโอกาส เพราะแม้ว่ามิซไซล์จะมีการป้องกันอย่างดี
แต่หากถูกโจมตีมากมันก็ระเบิดได้ หากมิซไซล์ระเบิดแล้ว
ย่อมจะมีผลอันเลวร้ายต่อแท่นยิงและฐานโดยรวม

### ข้อมูลเพิ่มเติม

ไม่มี

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")