## Плани споруд — Комплекс ракетної оборони

### Огляд

Ракети ставали все більш небезпечнішою зброєю, починаючи з часів Другої
Світової, у той час коли протиракетні технології перехоплення стали
ефективними лише на початку XXI сторіччя. Якщо говорити про атаку й
захист — атакуюча сторона завжди має перевагу. Однак, це не заваджає
прибульцям розробляти технології захисту, які ставлять нас у глухий кут.

Як приклад — збройні сили Великого Євросоюзу атакували корабель
прибульців за допомогою ракет "земля-повітря" у небі над Бонном. 40
ракет було випущено з батарей по всій Європі, доки радари фіксували
ціль. Пізніше розміщені поряд піхотні підрозділи випустили близько 12-15
ракет з переносних зенітних комплексів.

Вас цікавить відсоток влучань? Одне. Лише одне влучання. Внаслідок нього
НЛО тимчасово втратив швидкість перед посадкою біля Бонну, а потім
злетів без видимих проблем.

Висновки невтішні: засоби радіоелектронної боротьби прибульців на голову
вище наших можливостей. Однак, на базі PHALANX ми дуже уважно вивчили це
одиничне влучання і прийшли до висновку, що це не просто вдалий
випадковий постріл. Сталось ось що: НЛО на мить знизило ступінь захисту
ухиляючись від інших ракет, що дозволило цій єдиній ракеті зафіксувати і
вразити ціль.

Це доводить, що прибульці все ж вразливі для наших ракет. Просто нам
необхідна найкраща зброя. Для збільшення ефективності стрільби нам
необхідно перебудувати старі ракетні комплекси й обладнати їх кращими
пусковими установками. Результати будуть обнадійливими.

Комлекс складається з 4 пускових установок, які з\`являються на
поверхні, як тільки захоплять ціль. Кожна пускова установка несе 20
протиповітряних ракет AA51 "Цикада". Це найдосконаліші ракети на Землі,
електроніки у них більше, ніж у авіалайнері, вони розроблені, щоб
збивати ворожі літаки незалежно від їхньої швидкості. На даний момент на
планеті не існує кращого озброєння для протиповітряної оборони.

Шансів влучити в НЛО у "Цикади" також небагато, але при достатній
кількості ракет успіх гарантований. Ракета та її електронне оснащення
звичайно ж, дуже дорогі, навіть поза межами нашого бюджету, якщо
врахувати кількість ракет необхідну для успішного ураження НЛО. На щастя
ООН погодилось безкоштовно забезпечувати нас протиповітряними ракетами
зі своїх стратегічних резервів.

### Рекомендована доктрина

Збудовані на наших базах ракетні комплекси залежно від наказу здатні
обстрілювати будь-який НЛО у радіусі дії, або чекати доки буде
визначено, що НЛО збирається атакувати базу. Рішення про режим
використання ракет приймає командувач бази. Підтримка наших
перехоплювачів за допомогою обстрілу НЛО ракетами "земля-повітря"
допоможе зменшити небезпеку для авіатехніки та пілотів, але це зводить
нанівець всі наші спроби замаскувати наші зенітні батареї. Регулярні
пуски зенітних ракет рано чи пізно видадуть прибульцям місцезнаходження
наших пускових установок.

При нападі на базу рівень небезпеки для наших ракетних комплексів
середній. Вони призначені, щоб запробігти штурму бази, але, якщо він уже
почався, то ракені батареї не будуть першочерговою ціллю атакуючих, якщо
вони звичайно не планують перевірити їхню роботу. Та все ж для
прибульців це може бути приваблива ціль, і при можливості вони спробують
захопити пускові установки. Хоча наші ракети добре захищені, вони можуть
вибухнути при необережному поводженні. Вибух ракетних батарей призведе
до катастрофічних наслідків як для модуля, так і для бази в цілому.

### Додатки

Немає.

------------------------------------------------------------------------

Дивіться також: [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Facilities](Category:Facilities "wikilink")