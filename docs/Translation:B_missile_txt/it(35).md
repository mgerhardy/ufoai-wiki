## Progetto -- Batteria Missilistica SAM

**RISERVATO: LIVELLO NERO**

Corpo Contromisure Extraterrestri PHALANX

Costruzioni Precis, Salvacondotto: Sigma -- Riservato: Solo Visione del
Comandante

Data: 18 Marzo 2084

**DA:** C.te Paul Navarre, R&S: Dipartimento Ingegneria, PHALANX,
Comando Operazioni Atlantiche

### Quadro Generale

I missili sono diventati sempre più pericolosi fin dalla Seconda Guerra
Mondiale, mentre le tecnologie di contromisura hanno iniziato ad essere
efficaci solo a partire dell'inizio del ventunesimo secolo. In un
confronto tra attacco e difesa, l'attaccante ha sempre avuto il
vantaggio. Comunque, questo non ha dissuaso gli alieni dallo sviluppare
difese da farci perdere la testa.

Per fare un esempio, le forze della Grande Unione Europea hanno
ingaggiato battaglia contro navi aliene utilizzando missili SAM (Missili
Terra-Aria) nei cieli sopra Bohn. Sono stati lanciati quaranta missili
dalle batterie di tutta Europa quando i loro radar hanno individuato due
velivoli alieni.

Successivamente, diverse unità di fanteria in zona hanno svuotato tra
dodici e quindici armi anti-aeree da spalla.

Il numero di colpi assestati? Uno. Solo uno. L'UFO ha accusato un
piccolo rallentamento nella fase di accelerazione durante l'atterraggio
a Bohn e successivamente si è rialzato senza nessun intoppo.

Le conclusioni sono ovvie: Le capacità dell'arte bellica aliena (EW),
sono avanti diverse miglia dalla nostra. Comunque, noi di PHALANX
abbiamo portato avanti uno studio approfondito del singolo colpo
assestato, e scoperto che non si è trattato di un colpo di fortuna.
Quello che è successo è che l'UFO si è esposto ad un angolo meno
prudente mentre evitava gli altri colpi, permettendo al missile di
mantenersi agganciato all'obiettivo fino alla fine.

Questo prova che gli alieni non sono invulnerabili ai nostri missili.
Abbiamo solo bisogno dei migliori a questo scopo. Le nostre scoperte ci
hanno portato ad adattare alcuni vecchi piani di costruzioni di batterie
missilistiche e riequipaggiarle con lanciamissili di ultima generazione.
I nostri risultati sono promettenti.

La Batteria Missilistica consiste di 4 lanciamissili che "appaiono"
sulla superficie quando agganciano un obiettivo. Ogni lanciamissili
contiene 20 munizioni del tipo AA51 "Cicada" SAM. Si tratta dei missili
più avanzati sulla terra, equipaggiati con più elettronica di un aereo
di compagnia, progettati per buttare giù dal cielo un aereo nemico
indipendentemente da quanto sia veloce. Non c'è nessuna arma di difesa
di emergenza migliore sulla terra nel momento in cui scrivo.

Contro le navi aliene, le possibilità di colpire dei missili Cicada
rimangono ancora basse, ma in numeri sufficienti saranno in grado di
provocare danni. I missili e le apparecchiature elettroniche sono
naturalmente molto costosi, ben al di sopra del nostro bilancio nei
numeri necessari ad ingaggiare con successo gli UFO. Fortunatamente l'
ONU si è mostrata d'accordo nel fornirci tutti i missili SAM standard
dalle sue riserve strategiche senza nessun costo.

### Dottrina Consigliata

Se costruita in una delle nostre basi, la Batteria Missilistica può
essere utilizzata per attaccare qualsiasi UFO nel raggio di azione o
aspettare finché non venga identificato un UFO in fase di preparazione
ad un attacco contro la base. Questa decisione è lasciata al Comandante.
Assistere gli intercettori indebolendo un UFO con i missili SAM potrebbe
aiutare a ridurre la pressione sui nostri piloti e velivoli, ma
purtroppo non c'è modo di nascondere completamente i nostri
lanciamissili nonostante tutti i nostri sforzi di camuffarli. Lanci
ripetuti su larga scala faranno scoprire la nostra posizione prima o
poi.

La Batteria Missilistica dovrebbe essere ad un moderato livello di
allerta durante un attacco. È progettata per prevenire gli attacchi alla
base; Se qualcuno è già riuscito a penetrare all'interno, non dovrebbe
interessare più agli attaccanti a meno che non stiano preparando la
strada per una invasione successiva più pesante. Potrebbe essere un buon
obiettivo di opportunità, comunque, perché anche se i nostri missili
sono ben protetti esploderanno se sottoposti a troppi maltrattamenti.
Una esplosione nella Batteria Missilistica può avere effetti disastrosi
sulla struttura e alla base nell'insieme.

### Addenda

Nessuna.

------------------------------------------------------------------------

See also: [Vehicles & UFOs](Vehicles_&_UFOs "wikilink")

[Category:Generale](Category:Generale "wikilink")
[Category:Infrastrutture](Category:Infrastrutture "wikilink")