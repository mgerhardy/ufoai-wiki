## Dokumentace -- Raketová baterie

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Zpráva o zařízení, prověření Sigma -- pouze pro velitele

Zaznamenáno: 18. Března 2084

Kým: Velitel Paul Navarre, VaV: Technické oddělení, PHALANX, Velení
atlantických operací

------------------------------------------------------------------------

### Přehled

Od dob druhé světové války se řízené raketové střely stávají stále
nebezpečnejší, zatímco technologie protiraketové ochrany začíná být
efektivní teprve od začátku 21. století. Při porovnání útoku a obrany je
útočník vždy v převaze. To však neodrazuje cizáky od vývoje způsobů
protiraketové ochrany, o kterých se nám nikdy ani nezdálo.

Kupříkladu: Jednotky Rozšířené evropské unie zaútočily na cizácké
plavidlo ve vzdušném prostoru nad městem Bonn s použitím raket SAM
(řízená raketová střela země-vzduch). Čtyřicet střel bylo vypuštěno z
baterií z celé Evropy, přičemž byly radarové zaměřeny na dvě z cizáckých
plavidel. Později, pěchotními jednotkami v blízkosti bylo vypáleno mezi
dvanácti až patnácti střelami z ručních protileteckých zbraní.

Počet zaznamenaných zásahů? Jeden. Jediný jeden. UFO utrpělo menší
pokles akcelerace v průběhu jeho přistání v Bonnu a později bez potíží
opět odletělo.

Závěry jsou jasné: cizácká úroveň REB (radio-elektronického boje) je na
míle daleko před naší vlastní. Nicméně jsme tady v PHALANXu provedli
důkladnou studii tohoto jediného zásahu a přišli jsme na to, že nebyl
otázkou štěstí. To co se stalo je, že když se UFO vyhýbalo ostatním
střelám tak se raketě vystavilo pod úhlem který umožňoval udržovat
radarové zaměření na cestě k jejímu cíli.

To dokazuje, že cizáci pro naše střely nejsou nezranitelní. Jen prostě
na to potřebujeme ty nejlepší. Tohle nás dovedlo k plánu upravit některé
staré plány raketových baterií a vybavit je nejnovějšími raketomety.
Výsledky jsou slibné.

Baterie se skládá ze 4 raketometů které 'vyskočí' na povrch, až když se
přiblíží cíl. Každý raketomet nese dvacítku raketových řízených střel
země-vzduch AA51 "Cvrček". To jsou nejvyspělejší raketové střely na
Zemi, obsahující více elektroniky než letadlo, jsou navrženy k
sestřelení nepřátelského letadla přímo z nebe, bez ohledu na to, jak
rychle letí. Pro nouzovou obranu, v době psaní tohoto manuálu,
neexistuje na Zemi lepší řešení.

Šance, že střela "Cvrček" zasáhne cizácké plavidlo bude stále nízká, ale
v dostatečném množství je bude schopna poškodit. Střela a její
elektronika jsou samozřejmě velmi drahé, a náš rozpočet by nestačil na
nákup dostatečného množství raket potřebného na to, abychom úspěšně
čelili útokům přilétajících UFO. Naštěstí OSN svolila, že nám bude
zdarma dodávat standardní střely země-vzduch z vlastních strategických
rezerv.

### Taktická doporučení

Je-li baterie postavena v jedné z našich základen, lze baterii přikázat
útok na všechny UFO v dosahu, nebo čekat, dokud nebude UFO
identifikováno jako přípravující se k útoku na základnu. Toto rozhodnutí
spočívá na veliteli základny. Pozemní raketová podpora našich záchytných
stíhacích letounů v bojích proti UFO by jistě snížila nátlak, kterému
jsou naši piloti a letadla vystaveny, ale jednoduše není způsob, jak
zcela skrýt start našich raket i navzdory našim nejlepším snahám o
jejich maskování. Opakovaná střelba ve větším měřítku prostě dříve nebo
později odhalí naši pozici.

Během útoku na základnu bude raketová baterie ve středním nebezpečí. Je
navržena tak, aby předešla útokům na základnu; jestli nepřítel prošel
skrz obranu, tak už nehraje roli pro současné útočníky, jestli nechtějí
jenom uvolnit cestu dalším. Taky ale může být lákavý cíl nepřítele,
protože i když jsou naše střely dobře chráněny, stejně mohou být
zneužity a následně explodovat. Exploze raketové baterie může mít
katastrofální účinky na zařízení a taky na základnu samotnou.

### Dodatky

Žádné.

------------------------------------------------------------------------

Dále také [Dopravní prostředky a
UFA](Dopravní_prostředky_a_UFA "wikilink")

[Category:Zařízení základny](Category:Zařízení_základny "wikilink")