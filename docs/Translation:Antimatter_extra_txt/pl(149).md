# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Antymateria

Dowódco, podczas wstępnych oględzin UFO (typu Zwiadowca) pozyskaliśmy
cały szereg urządzeń o na ogół trudnej do zidentyfikowania funkcji.
Wśród nich natrafiliśmy na sprzęt najprawdopodobniej wykorzystujący bądź
wytwarzający... antymaterię.

Jakkolwiek nieprawdopodobnie to zabrzmi, wiele wskazuje na to, że Obcy
potrafią ujarzmić antymaterię, a właściwie gigantyczne ilości energii
powstające podczas anihilacji cząstek antymaterii z materią. Realizacja
odwiecznego marzenia ziemskich fizyków o źródle najczystszej możliwej
energii wytwarzanej w niczym nieograniczonych ilościach leży być może w
naszym zasięgu. To doprawdy niesamowite. Powinniśmy zbadać technologię
wykorzystywaną przez Obcych przy pierwszej nadarzającej się okazji.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Antymateria

Dowódco, chciałbym złożyć raport z naszych badań nad antymaterią.

Niestety, od razu na wstępie muszę powiedzieć, że nasze początkowe
oczekiwania zostały w dużej mierze zawiedzione. Jak się okazuje (co
zresztą nie jest może wielkim zaskoczeniem) nasza wiedza o fizyce
kwantowej (i nie tylko) nie dorównuje wiedzy Obcych. Bez większego
problemu są oni w stanie posyłać na Ziemię swoje statki, zasilając je
ogniwami (chociaż nazwa "ogniwa" trochę upraszcza te niesłychanie
zaawansowane pułapki magnetyczne) zawierającymi olbrzymie ilości
antyprotonów.

"Olbrzymie", rzecz jasna, z naszego punktu widzenia. Dotychczasowe
ziemskie badania nad antymaterią zostały zapoczątkowane pod koniec XX
wieku i pozwoliły podczas pierwszego eksperymentu na wytworzenie w
laboratorium fizyki cząstek elementernych CERN w Genewie 9 (słownie:
dziewięciu) atomów antywodoru; w kolejnych doświadczeniach ilość ta się
zwiększała, ale wciąż liczona była maksymalnie w setkach. Dzisiaj
jesteśmy już w stanie produkować ilości antyprotonów liczone w
milionach, ale nie możemy zapominać przy tym, że wciąż mówimy o
mikroksali. Milion antyprotonów to wciąż tylko niewiele więcej niż nic.

Właśnie to ogranicza nas najbardziej – nawet gdyby wszystkie ziemskie
laboratoria fizyczne pracowały nad produkcją antyprotonów, uzyskanie
jednego ich grama zabrałoby około... miliona lat. Dla porównania – ilość
zmagazynowanej antymaterii w jednym tylko UFO to dużo więcej, niż
wyprodukowano na Ziemi przez ostatnie sto lat.

Niepokojem napawa fakt, że Obcy używają antymaterii w swoich systemach
uzbrojenia – jak na razie napędzają dzięki niej tylko rakiety kierowane;
ale co stanie się, gdy zdecydują się używać jej jako bezpośredniej
broni? Po wielu naradach z zespołem doszedłem do wniosku, że moglibyśmy
spróbować ubiec ich w tej koncepcji i zastanowić się nad stworzeniem
naszego, oryginalnego projektu, zmierzającego do stworzenia broni
ofensywnej opartej na antymaterii.

Nauka ziemska nie zna jeszcze sposobów pozwalających wytwarzać
antymaterię w ilościach choćby przybliżonych do produkcji Obcych. Innymi
słowy, nie mamy szans na zastosowanie większości technologii związanych
z antymaterią na większą skalę. Wciąż nie wiemy, w jaki sposób Obcy
wytwarzają antymaterię i skąd biorą energię potrzebną do tego procesu.
Tak długo, jak nie poznamy wyposażenia i urządzeń przez nich
wykorzystywanych, nie posuniemy się ani o krok do przodu.

Naszym jedynym ważniejszym osiągnięciem jest poznanie szczegółów budowy
magnetycznych ogniw – pułapek na antymaterię. Dzięki temu jesteśmy już w
stanie produkować urządzenia gromadzące do dziesięciu gramów
antymaterii. Szczegóły techniczne i podsumowanie wysłałem Panu w osobnej
poczcie. Zaprojektowaliśmy także dodatkowe, specjalne zbiorniki z
antymaterią dla potrzeb naszych myśliwców; jeśli zaś chodzi o silniki
napędzające statki Obcych - musimy jeszcze wiele się o nich dowiedzieć,
zanim będziemy w stanie ich używać w naszych pojazdach powietrznych.

Na koniec pozwolę sobie jeszcze raz podkreślić, że pomimo naszych
najlepszych starań, nie jesteśmy w stanie sami wytwarzać antymaterii.
Jeśli chcemy jej używać dla naszych celów (a widać tu wiele
potencjalnych zastosowań), będziemy musieli polegać na tym, co uda się
nam zdobyć na Obcych.

--mjr Navarre

## Linki

- [Materiały Obcych](Badania/Materiały_Obcych "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` `[`UFO -- Scout`](UFO/Scout "wikilink")
` (Extra result if following already researched: `[`UFO -- Harvester`](UFO/Harvester "wikilink")`, see antimatter_extra_txt)`

*`Opens:`*
` Enables use of Antimatter in production`
` `[`Antimatter Storage`](Base_Facilities/Antimatter_Storage "wikilink")
` `[`Upgrade -- Antimatter Engines`](Aircraft_Equipment/Upgrades/Antimatter_Engines "wikilink")
` `[`Antimatter Weaponry`](Research/Antimatter_Weaponry "wikilink")` (if `[`UFO -- Harvester`](UFO/Harvester "wikilink")` already researched)`

[Category:General](Category:General "wikilink")
[Category:Research](Category:Research "wikilink")