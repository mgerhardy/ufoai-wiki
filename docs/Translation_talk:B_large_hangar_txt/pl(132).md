## Projekty -- Duży hangar

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 11 Sierpień 2008

Przez: Gen. E. Baxter, Dowódca bazy, PHALANX, Dowództwo Operacji
Pacyfiku

------------------------------------------------------------------------

### Przegląd

Restrukturyzacja naszej floty powietrznej wymusiła przeprojektowanie i
przebudowę naszych hangarów. System PSL (Pionowy Start i Lądowanie)
stosowany we wszystkich nowych samolotach PHALANX, umożliwił całkowite
zrezygnowanie z pasów startowych. Pozwoliło to na umieszczenie
instalacji hangaru w rzeczywistej bazie, zwiększając ich bezpieczeństwo
oraz zmniejszając czas potrzebny na dotarcie do niej.

Duży hangar zapewnia podziemną przestrzeń niezbędną do przetrzymywania i
serwisowania dużego samolotu PSL. Naprawy, przezbrajanie oraz tankowanie
odbywają się w całości w mrokach podziemnej instalacji, a maszyna ujrzy
światło dzienne dopiero podczas sekwencji startowej. Dach hangaru składa
się, a następnie potężny hydrauliczny podnośnik wynosi samolot ponad
jego poziom skąd może on bezpiecznie wystartować.

Dla procedur lądowania podnośnik wyposażony jest w kilka wysokich
zaczepów, o które zahacza podwozie maszyny pilota, delikatnie
ściągających maszynę w dół. Zaczepy potrafią inteligentnie dopasować
swoją siłę, oraz przekazywać ją z haka do haka, aby prawidłowo
ustabilizować podwozie do lądowania. Kiedy zaczepy schwytają samolot i
osadzą go na platformie, wszystko co pilot musi zrobić to wyłączyć
silnik. System jest prosty i łatwy w użyciu jak tylko pilot się z nim
zapozna.

Praktycznie identyczny system zastosowano w małych hangarach.

W dużym hangarze nie mogą stacjonować małe maszyny ze względu na brak
kompatybilności np. linii paliwowych.

### Sugerowana Doktryna Postępowania

Główna funkcją dużego hangaru jest umożliwienie transportowcom
błyskawicznego zrzutu piechoty w obszarze aktywności obcych.
Alternatywnie, mogą w nim stacjonować i być serwisowane większe
myśliwce. Proszę odwołać się do plików zawierających specyfikacje maszyn
w celu zapoznania się z ich możliwościami i strategią.

Każda maszyna PHALANX wymaga odpowiedniej wielkości hangaru do jej
przetrzymywania, serwisowania i dyslokacji.

Hangary są szczególnie podatnymi na ataki instalacjami, z powodu ich
bezpośredniego połączenia z powierzchnią. Będą głównymi miejscami przez
które rozpoczną szturm jednostki obcych. Są wysoce narażone na
uszkodzenia, pełne środków wybuchowych i łatwopalnych takich jak paliwo
lotnicze oraz różne rodzaje uzbrojenia. To nie koniec; każdy samolot
znajdujący się w bazie, stanie się bardzo kuszącym celem, dotkliwe
uszkodzenia naszych myśliwców, lub co gorsza transportowców, mogą
wykluczyć nas z akcji na wiele tygodni.

Jeżeli jest to możliwe, wszystkie samoloty powinny zostać rozproszone
przed spodziewanym atakiem i wyprowadzone z obszaru do czasu zakończenia
walk. Mogą zostać zaatakowane przez zbliżające się UFO, ale będą miały
szansę stawić im czoła. Jednakże, ta taktyka nie zawsze jest
odpowiednia. Wysłanie naszych maszyn w pobliże ciężko uzbrojonych
statków obcych, może dać bardziej katastrofalne rezultaty, niż
pozostawienie ich w hangarach, gdzie stanowią kuszące cele.

### Dodatki

Brak

\>\>\>\>\>\>\>\>\>\>\>ZMIENIONA
WERSJA--[Sofanes](User:Sofanes "wikilink") 17:41, 9 May 2007 (CEST)

## Specyfikacja techniczna: Duży Hangar

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 11 Sierpnia 2008

Przez: Gen. E. Baxter, Dowódca bazy, PHALANX, Dowództwo Operacji
Pacyfiku

------------------------------------------------------------------------

### Przegląd

Restrukturyzacja naszej floty powietrznej wymusiła przeprojektowanie i
przebudowę naszych hangarów. System VTOL (Vertical Take-Off and
Landing - Pionowy Start i Lądowanie), stosowany we wszystkich nowych
samolotach PHALANX, umożliwił całkowite zrezygnowanie z pasów
startowych. Pozwoliło to na umieszczenie instalacji hangaru w
rzeczywistej bazie, zwiększając bezpieczeństwo naszych pojazdów oraz
zmniejszając czas potrzebny na wprowadzenie ich do akcji.

Duży hangar zapewnia podziemną przestrzeń niezbędną do przetrzymywania i
serwisowania dużego samolotu VTOL. Naprawy, przezbrajanie oraz
tankowanie odbywają się w całości ukryte w podziemnym pomieszczeniu, a
maszyna ogląda światło dzienne dopiero podczas sekwencji startowej. W
przypadku alarmu, dach hangaru składa się, a następnie potężny
hydrauliczny podnośnik wynosi samolot ponad jego poziom, skąd może on
bezpiecznie wystartować.

Podczas lądowania, podwozie maszyny pilota hamowane jest przez
umieszczone na platformie podnośnika specjalnie zaprojektowane zaczepy,
co pozwala na delikatnie ściągniecie statku na ziemię. Zaczepy potrafią
inteligentnie dopasować swoją siłę, oraz przekazywać ją z haka do haka,
zapewniając niezbędną stabilność. Na dobrą sprawę wszystko, co pilot
musi zrobić podczas lądowania, to zawisnąć nad platformą i wyłączyć
silnik. System jest prosty, łatwy w użyciu i niezawodny.

Praktycznie identyczny system zastosowano w małych hangarach.

W dużym hangarze nie mogą stacjonować małe maszyny ze względu na brak
kompatybilności infrastruktury (np. linii paliwowych).

### Sugerowana Doktryna Postępowania

Główna funkcją dużego hangaru jest umożliwienie transportowcom i
myśliwcom szybkiego wejścia do akcji, bez względu na to, czy zadaniem
będzie błyskawiczny zrzut piechoty w obszarze aktywności Obcych, czy
misja przechwycenia wrogich UFO.

Każda maszyna PHALANX wymaga odpowiedniej wielkości hangaru do jej
serwisowania i dyslokacji.

Hangary są szczególnie podatne na ataki z powodu ich bezpośredniego
połączenia z powierzchnią. Z pewnością będą głównymi miejscami, przez
które rozpoczną szturm jednostki Obcych. Wysoce narażone na uszkodzenia,
pełne środków wybuchowych i łatwopalnych, takich jak paliwo lotnicze
oraz różne rodzaje uzbrojenia, są bardzo kuszącym celem.

Co więcej, uszkodzenia naszych myśliwców lub - co gorsza -
transportowców mogą wykluczyć nas z akcji na wiele tygodni. Powinniśmy o
tym zawsze pamiętać i w miarę możliwości dbać o to, by wszystkie
samoloty zostały ewakuowane przed spodziewanym atakiem i wyprowadzone z
zagrożonego obszaru do czasu zakończenia walk. Mogą zostać zaatakowane
przez zbliżające się UFO, ale przynajmniej będą wtedy miały szansę
stawić im czoła. Tylko w przypadku rażącej dysproporcji sił pozostawiene
naszych maszyn w hangarch może być lepszym pomysłem.

### Dodatki

Brak