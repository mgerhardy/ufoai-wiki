## Progetto -- Contenimento Alieni

**RISERVATO: LIVELLO NERO**

Corpo Contromisure Extraterrestri PHALANX

Costruzioni Precis, Salvacondotto: Sigma -- Riservato: Solo Visione del
Comandante

Data: 16 Febbraio 1958

Da: Maggiore Marcel LeClerck, Comandante in Capo, PHALANX, Comando
Operativo del Pacifico

### Quadro Generale

La più alta priorità del Corpo Contromisure Extraterrestri è di
prepararsi per quando ci sarà bisogno di esso. L'Unità di Contenimento
Alieni PHALANX è una parte importante del piano di risposta ad ogni
invasione. Questa struttura contiene camere abitative ad atmosfera
controllata, macchinari per l'interrogatorio, unità di distribuzione di
sostanze nutritive, e tutti gli apparati richiesti per sostenere
qualsiasi tipo di vita extraterrestre che siamo in grado di immaginare.

Innanzitutto, le camere a chiusura ermetica forniscono un luogo dove
raccogliere e mantenere extraterrestri (EXT) per un lungo periodo di
tempo. I generatori di atmosfera sono in grado di pompare in qualsiasi
camera ogni tipo di miscela di gas. Questo può fornire una aria
respirabile per qualsiasi EXT per almeno diverse settimane, un tempo ben
al di sopra della speranza di vita di una cavia nei nostri programmi di
ricerca. Alcuni oligo-elementi che non sono presenti naturalmente sulla
Terra possono essere difficili da procurare, ma le possibilità che
questo sia di impedimento alla nostra ricerca sono infinitesimali. Nel
caso peggiore, i generatori di atmosfera sono progettati in modo da
poter essere collegati a dispositivi di supporto vitale recuperati sul
campo di battaglia.

Inoltre, in ogni camera abitativa sono presenti strumenti medici e per
l'interrogazione comandati a distanza, capaci di applicare sedativi,
farmaci o altre iniezioni chimiche tramite un sistema di lancio di dardi
pneumatico, o di amministrare elettro-shock a scopo di interrogatorio.
Ci sono anche dei 'bottoni anti-panico' installati individualmente in
ogni camera e nella sala di controllo per ogni blocco di camere. Questi
bottoni possono incenerire immediatamente il contenuto della cella
corrispondente durante una emergenza.

Le camere e i corridoi del Contenimento Alieni sono progettate
appositamente per trasportare e contenere EXT di qualsiasi forma e
dimensioni. La struttura è inoltre equipaggiata con un crio-obitorio per
immagazzinare corpi e campioni per studi successivi.

### Dottrina Consigliata

In caso di invasione, l'Unità di Contenimento Alieni deve essere
utilizzata al massimo delle sue possibilità, immagazzinando EXT sia
morti che vivi per ricerca e per studiare il loro modo di vivere. Questo
non è di minore priorità rispetto a scoprire il processo di pensiero
della mente extraterrestre, per capire le loro motivazioni ed
eventualmente trovare un compromesso, una possibilità di comunicazione,
o una strategia adatta a neutralizzare il nemico una volta per tutte.

Nel caso una base PHALANX venga attaccata, deve essere presa subito in
considerazione l'opzione di premere il bottone anti-panico per l'intera
Unità di Contenimento. A meno che non vi siano soggetti insostituibili
catturati, non possiamo correre il rischio che gli EXT liberino i loro
compagni. La sedazione immediata e completa è un'altra strategia, più
rischiosa -- In ogni caso, vorrei sottolineare che non possiamo vincere
una guerra con mezze misure.

### Addenda

A qualsiasi Comandante rilegga questo file in futuro:

Da tenere presente che i macchinari presenti nell'Unità di Contenimento,
così come una grossa parte dell'equipaggiamento PHALANX, devono ancora
passare il test definitivo contro una forza extraterrestre.
Aggiornamenti o aggiustamenti potrebbero essere necessari affinché la
struttura possa funzionare per ciò per cui è stata progettata.

------------------------------------------------------------------------

[Category:Generale](Category:Generale "wikilink")
[Category:Infrastrutture](Category:Infrastrutture "wikilink")