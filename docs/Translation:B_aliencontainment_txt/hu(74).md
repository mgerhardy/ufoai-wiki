## Tervek -- Idegen Karantén

**FEKETE BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Kutatási Dokumentum, Sigma Engedély -- Kizárólag a Parancsnok részére

Készült: 1958. február 16.,

Marcel LeClerc őrnagy, Bázisparancsnok, PHALANX, Atlanti Műveleti
Parancsnokság

------------------------------------------------------------------------

### Áttekintés

A földönkívüli-ellenes Gyorsreagálású Egység fő feladata, hogy
felkészüljön amikorra szükség lehet rá. A PHALANX Idegen Karantén a
inváziós reakció-terv egyik fontos része. A karanténban az idegenek
számára megfelelő légkörű lakószobák, kihallgató berendezések, tápanyag
elosztó rendszer és minden olyan készülék megtalálható, melyekkel
elképzelésünk szerint egy földönkívüli létformát fent tudunk tartani.

Először is, a légmentesen zárt lakófülkék alkalmasak a földönkívüliek
jelentős ideig történő tárolására és életben tartására. A légkör
generátoraik képesek minden különálló fülkét bármilyen gázkeverékkel
megtölteni. Ez az idegenek számára belélegezhető levegőt biztosít
legalább néhány hétig, mely jóval több, mint a várható élettartamuk a
kutatási tevékenységeink során. Olyan nyomelemeket, melyek a Földön
természetben nem találhatóak meg, nehéz lenne beszerezni, de annak
esélye, hogy ez gátolná a kísérleteinket, elenyésző. Legrosszabb esetben
a légkör generátorokat össze lehetne kötni az életben tartó
berendezésekkel.

Másodsorban, minden szoba felszerelt távolról irányítható elektronikus
karokkal, melyekkel orvosi és kihallgatási tevékenységeket lehet
végezni. Ezekkel nyugtatókat, gyógyszereket, vagy más kémiai injekciókat
adhatunk be egy pneumatikus nyílkilövő segítségével, vagy kihallgatási
célból elketrosokkolhatjuk az idegeneket. Egy úgynevezett "pánik gomb"
is helyett kapott minden egyes fülkében és minden irányítószobába
fülketömbönként. Vészhelyzet esetén a gomb megnyomásával hamuvá
égethetjük az adott szoba tartalmát.

A fülkéket és a köztük lévő folyosókat a karanténban speciálisan úgy
tervezték, hogy azok alkalmasak legyenek mindenféle méretű és alakú
idegen mozgatására és tárolására. Az épület ezen kívül tartalmaz még egy
teljesen felszerelt fagyasztó-tárolót, melyben a holttesteket és egyéb
mintákat lehet tartani későbbi felhasználásra.

### Alkalmazási javaslat

Egy invázió esetén a karantént minél jobban ki lehetne használni, hogy
halott és élő idegeneket tárolhassunk és vizsgálhassuk azokat élő
környezetükben. Nincsen nagyobb prioritásunk, mint hogy felfedezzük az
idegenek gondolkodási módját, hogy megismerjük motivációikat és talán
hogy megegyezést találjunk velük, lehetőséget a kommunikációra, vagy egy
megfelelő ellenstratégiát, hogy egyszer és mindenkorra semlegesíthessük
őket.

Amenniyben egy PHALANX bázist megtámadnának, azonnal meg kell gondolni,
hogy az egész karantén területén használjuk a pánik gombot. Amennyiben
nem egy pótolhatatlan példányról van szó, nem kockáztathatjuk, hogy a
társaik kiszabadítsák őket. Azonnali és teljes benyugtatózás is lehet
egy -- kockázatosabb -- stratégia, de hangsúlyozom, hogy a háborút nem
fogjuk féllépésekkel megnyerni.

### Megjegyzés

Bármely jövőbeni parancsnoknak, aki ezt a dokumentumot olvassa: ne
felejtsék el, hogy az Idegen Karantént - akárcsak a PHALANX épületek jó
részét - még nem tesztelték élesben, igazi földönkívüliekkel. Így
fejlesztések és módosítások szükségesek lehetnek, hogy a jövőben is
képes legyen ellátni feladatát a terveknek megfelelően.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")