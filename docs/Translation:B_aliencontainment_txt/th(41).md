## พิมพ์เขียว -- เขตกักกันมนุษย์ต่างดาว

**เอกสารลับ ระดับสีดำ**

หน่วยรับมือมนุษย์ต่างดาว PHALANX

แผนผังการก่อสร้าง ข้อมูลระดับซิกม่า -- เฉพาะผู้บัญชาการเท่านั้น

วันที่เก็บ: 16 กุมภาพันธ์ 1958

โดย: พล.ท. มาร์เซล เลอเคลิร์ค, ผู้บัญชาการฐาน, PHALANX, หน่วยปฏิบัติการแปซิฟิค

------------------------------------------------------------------------

### ภาพรวม

งานแรกของหน่วยตอบโต้ต่า่งดาวคือการเตรียมตัวให้พร้อม หากมีเหตุจำเป็นต้องใช้หน่วยนี้
เขตกักกันของ PHALANX เป็นส่วนสำคัญของแผนการรับมือการรุกราน
มันมีเขตปรับบรรยากาศสำหรับอยู่อาศัย เครื่องมือสอบสวน หน่วยแจกจ่ายอาหาร
และอุปกรณ์อื่นที่ต้องใช้ในการยังชีพพวกต่างดาวที่เราจับตัวได้

อย่างแรก เขตอยู่อาศัยที่ปิดกั้นอย่างดีจะเป็นที่สำหรับเก็บพวกต่างดาวได้ในระยะหนึ่ง
เครื่องสร้างบรรยากาศซึ่งสามารถทำให้ห้องขังมีแก๊สผสมที่ต้องการได้
ทำให้พวกต่างดาวมีอากาศหายใจได้หลายสัปดาห์
ซึ่งมากกว่าอายุที่คาดการณ์สำหรับตัวอย่างในการวิจัย
การหาองค์ประกอบที่ไม่ได้เกิดโดยธรรมชาติบนโลกอาจทำได้ยาก
แต่ความเป็นไปได้ที่สิ่งนี้จะเป็นอุปสรรคนั้นก็ไม่น่าจะเกิด ในกรณีที่เลวร้ายที่สุด
เกิดสร้างบรรยากาศนี้จะถูกออกแบบเป็นตัวเชื่อมต่อกับอุปกรณ์ยังชีพ

อย่างที่สอง เครื่องมือการแพทย์และเครื่องมือสอบสวนนั้นจะอยู่ในแต่ละห้อง
จะสามารถใช้ในการกล่อมประสาท ให้ยาหรือสารเคมีอื่นๆ ผ่านลูกดอกอัดลม
หรือใช้การช็อตไฟฟ้าสำหรับการสอบสวน และยังมี "ปุ่มฉุกเฉิน" ในแต่ละห้องแยกกัน
และในห้องควบคุมของห้องทุกกลุ่ม ปุ่มฉุกเฉินนี้จะสามารถกำจัดทุกอย่างในห้องได้หากมีเหตุฉุกเฉิน

ห้องและกำแพงของเขตกักกันนั้นถึงออกแบบให้สามารถกักพวกต่างดาวได้ทุกรูปแบบและขนาด
โครงสร้างนี้ยังมีห้องดับจิตแช่แข็งสำหรับเก็บศพและตัวอย่างในการวิเคราะห์ภายหลังด้วย

### กฎข้อแนะนำ

หากมีการโจมตี เขตกักกันต้องถูกใช้อย่างเต็มที่
ในการเก็บทั้งพวกต่างดาวที่มีชีวิตและตายแล้วสำหรับการวิจัย และการตรวจสอบการดำรงชีพ
ไม่มีอะไรสำคัญกว่าการค้นพบกระบวนการคิดของพวกต่างดาว เรียนรู้สิ่งกระตุ้น และหาการรอมชอม
โอกาสในการสื่อสาร หรือกลยุทธ์โต้ตอบที่จะหยุดยั้งศัตรูได้โดยเด็ดขาด

หากฐาน PHALANX ถูกโจมตี ควรมีการพิจารณาการกดปุ่มฉุกเฉินของเขตกักกัน
ยกเว้นแต่มีตัวอย่างที่หาไม่ได้อีกแล้ว เราไม่สามารถจะเสี่ยงให้พวกที่รุกรานมาปลดปล่อยนักโทษ
การกล่อมประสาทโดยสิ้นเชิงทันทีก็เป็นอีกกลยุทธ์ที่เสี่ยงกว่า --
ผมต้องขอบอกไว้ก่อนว่าเราไม่สามารถรบชนะด้วยการทำอะไรไม่เด็ดขาด

### ข้อมูลเพิ่มเติม

สำหรับผู้บัญชาการท่านต่อไปที่อ่านรายงานนี้ ขอให้จำไว้ว่าเครื่องมือในเขตกักกัน
ก็เหมือนกับอุปกรณ์อื่นๆ ของ PHALANX ที่ยังไม่เคยทดสอบจริงกับกองกำลังต่างดาว
อาจต้องมีการพัฒนาหรือปรับปรุงเพื่อให้ทำงานได้อย่างที่ออกแบบไว้

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")