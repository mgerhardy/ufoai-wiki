## Σχεδιάγραμμα -- Μονάδα Περιορισμού Εξωγήινων

**ΕΠΙΠΕΔΟ ΑΠΟΡΡΗΤΟΥ ΜΑΥΡΟ**

Μονάδα Αντιμετώπισης Εξωγήινων PHALANX

Ερευνητικό έγγραφο, Εξουσιοδότηση Σ' -- Μόνο για τα μάτια του Διοικητή

Αρχειοθέτηση: 16 Φεβρουαρίου 1958

Από: Λοχαγό Marcel LeClerc, Διοικητής Βάσης, PHALANX, Διοίκηση
Επιχειρήσεων Ειρηνικού

------------------------------------------------------------------------

### Σύνοψη

Η αρχική προτεραιότητα της Μονάδας Αντιμετώπισης Εξωγήινων είναι η
προετοιμασία της για την στιγμή που θα χρειαστεί. Η Μονάδα Περιορισμού
Εξωγήινων της PHALANX αποτελεί σημαντικό κομμάτι για κάθε σχέδιο
αντιμετώπισης εξωγήινης εισβολής. Η Μονάδα περιέχει θαλάμους διαβίωσης
με ελεχόμενη ατμόσφαιρα, ανακριτικές συσκευές, μονάδες διανομής σίτησης
και ότιδήποτε άλλο χρειάζεται για την συντήρηση κάθε πιθανής εξωγήινης
ζωής.

Πρώτον, οι αεροστεγής θάλαμοι διαβίωσης παρέχουν ένα μέρος για την
αποθήκευση και διατήρηση των εξωγήινων για αρκετό χρονικό διάστημα. Οι
ατμοσφαιρικές γεννήτριές είναι ικανές να διοχετεύουν σε κάθε ξεχωριστό
θάλαμο οποιοδήποτε μείγμα αερίων είναι επιθυμητό. Με τον τρόπο αυτό θα
παρέχεται αναπνεύσιμος αέρα σε οποιονδήποτε εξωγήινο για τουλάχιστον
κάποιες εβδομάδες, πολύ πέραν του αναμενόμενου χρόνου ζωής για τους
εξωγήινους που θα χρησιμοποιήσουμε στα ερευνητικά μας σχέδια. Ίσως
δυσκολευτούμε να βρούμε κάποια ιχνοστοιχεία που δεν εμφανίζονται φυσικά
στη Γη, αλλά η πιθανότητα αυτό να είναι φραγμός στην έρευνά μας είναι
απειροελάχιστη. Στη χειρότερη περίπτωση, οι ατμοσφαιρικές γεννήτριες
έχουν σχεδιαστεί ώστε να επιτρέπουν συνδέσεις με τον εξοπλισμό
υποστήριξης ζωής που πιθανόν να περισυλλέξουμε από τους εξωγήινους.

Δεύτερον, σε κάθε θάλαμο διαβίωσης υπάρχουν τηλεχειριζόμενοι βραχίονες
με ιατρικό και ανακριτικό εξοπλισμό, ικανοί για την παροχή ηρεμιστικών,
φαρμάκευτικών ή άλλων χημικών ενέσεων μέσω εκτοξευτών βέλων με
πεπιεσμένο αέρα ή την εφαρμογή ηλεκτροσόκ για ανακριτικούς σκοπούς.
Υπάρχει επίσης και ένα αποκαλύμενο "κουμπί πανικού" εγκατεστημένο σε
κάθε μεμονωμένο θάλαμο αλλά και στο δωμάτιο ελέγχου κάθες ομάδα θαλάμων.
Το κουμπί πανικού μπορεί αμέσως να αποτεφρώσει το περιεχόμενο του κάθε
θαλάμου σε περίπτωση ανάγκης.

Οι θάλαμοι και οι διάδρομοι της Μονάδας Περιορισμού είναι ειδικά
σχεδιασμένοι να επιτρέπουν την μεταφορά και κράτηση εξωγήινων κάθε
σχήματος και μεγέθους. Η Μονάδα ακόμα διαθέτει ένα πλήρως εξοπλισμένο
νεκροτομείο με ψυγεία για την αποθήκευση πτωμάτων και δειγμάτων για
μελλοντική έρευνα.

### Προτεινόμενο Δόγμα Χρήσης

Σε περίπτωση εισβολής, θα πρέπει να αξιοποιήσουμε στο έπακρο τις
δυνατότητες της Μονάδας Περιορισμού Εξωγήινων, αποθηκεύοντας ζωντανούς
και νεκρούς εξωγήινους για έρευνα και παρατηρώντας τη συμπεριφορά των
αιχμαλώτων εξωγήινων. Δεν υπάρχει μεγαλύτερη προτεραιότητα απο την
ανακάλυψη του τρόπου σκέψης των εξωγήινων και των κινήτρων τους. Ίσως
έτσι καταφέρουμε να φτάσουμε σε ένα συμβιβασμό, να μας δοθεί μια ευκαρία
για επικοινωνία ή να αναπτύξουμε μια στρατηγική αντιμετώπισης και
οριστικής εξουδετέρωσης του εχθρού.

Εάν μια βάση της PHALANX δεχθεί επίθεση, πρώτη μέριμνα πρέπει να είναι
το πάτημα του κουμπιού πανικού για την αποτέφρωση των περιεχομένων
ολόκληρης της Μονάδας. Εκτός από την περίπτωση να περιέχονται στη Μονάδα
αναντικατάστατα δείγματα εξωγήινων, δε μπορούμε να ρισκάρουμε την
απελευθέρωση των αιχμάλωτων εξωγήινων από τους συναδέλφους τους. Άμεση
και ολοκληρωτική καταστολή των αιχμαλώτων με υπνωτικά έιναι μια άλλη,
περισσότερο ριψοκίνδυνη στρατηγική -- όμως, τονίζω ότι δε θα νικήσουμε
έναν πόλεμο με ημίμετρα.

### Πρόσθετα

Προς οποιονδήποτε μέλλοντα Διοικητή εξετάζει αυτό το φάκελο: Να έχετε
κατά νού ότι τα μηχανήματα στη Μονάδα Περιορισμού, όπως ισχύει για
μεγάλο μέρος του εξοπλισμού της PHALANX, δεν έχουν ακόμα αποδείξει την
αξία τους εναντία σε κάποια εξωγήινη δύναμη. Μπορεί να απαιτούνται
βελτιώσεις ή τροποποιήσεις προκειμένου να ικανοποιούν τις προδιαγραφές.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")