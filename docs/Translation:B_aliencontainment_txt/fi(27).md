## Sinikopiot -- Avaruusolioiden säilytystila

**SALATTU, TASO MUSTA**

PHALANX Avaruusolioiden torjuntayksikkö

Rakennuskooste, Sigma lupa -- Vain Komentajan silmille

Kirjattu: 16 helmikuuta 1958

Kirjannut: Maj. Marcel LeClerc, Tukikohdan Komentaja, PHALANX,
Tyynenmeren operaatiokomento

------------------------------------------------------------------------

### Yleisesti

Avaruusolioiden torjuntayksikön ensimmäinen päämäärä on valmistautua
sellaiseen aikaan, kun sitä saatetaan tarvita. PHALANX Säilytystila on
tärkeä osa mitä tahansa invaasion torjuntasuunnitelmaa. Säilytystilassa
on omat ilmakehälliset asutuskammiot, kuulustelulaitteisto, ruoan
välitysyksiköt ja kaikki muu tarpeellinen laitteisto pitämään hengissä
mitä tahansa Maan ulkopuolista elämää mitä me voisimme ymmärtää.

Ensiksikin, ilmatiiviit asutuskammiot antavat meille paikan, missä
voimme säilyttää avaruusolioita pidempiäkin aikoja. Niiden
ilmakehägeneraattorit pystyvät pumppaamaan minkä vain yksittäisen
kammion täyteen minkälaisia kaasuja tahansa. Tämä tarjoaa
avaruusolioille hengitettävää ilmaa vähintään moneksi viikoksi, joka on
paljon enemmän kuin odotettu elinikä tutkimusohjelmiemme koeolioille.
Joitain Maassa luonnollisesti olemattomia aineita saattaa olla hankala
kerätä tarpeeksi, mutta tämän aiheutuminen tutkimusohjelmiemme
hidasteeksi on erittäin epätodennäköistä. Pahimmassa tapauksessa
ilmakehägeneraattorit on suunniteltu yhteensopiviksi mahdollisten
kerättävien elossapitovälineistöjen kanssa.

Toiseksi, kauko-ohjatut lääketieteelliset laitteistot ja
kuulusteluvälineet sijaitsevat jokaisessa kammiossa, mitkä pystyvät
antamaan nukutusaineita, lääkettä tai muita kemiallisia ruiskutuksia
paineilmatoimisen ruiskun avulla ja myöskin sähköshokkeja
kuulustelutarkoituksiin. On myös olemassa niin kutsuttu
"paniikkinappula" asennettuna jokaiseen kammioon erikseen ja jokaisen
kammiolohkon kontrollihuoneseen. Paniikkinappula pystyy välittömästi
polttamaan oman kammionsa sisällön hätätilanteessa.

Kammiot ja käytävät Säilytystilassa on varta vasten suunniteltu kaiken
kokoisten ja näköisten avaruusolioiden kuljettamiseen ja asuttamiseen.
Tilassa on myös täysin varustettu kylmäruumishuone ruumiiden ja
näytepalojen säilyttämiseen myöhempää tutkimusta varten.

## Suositukset

Invaasiotilanteessa Säilytystilaa kannattaisi käyttää sen täyteen
kykyyn, pitäen sisällään sekä eläviä että kuolleita avaruusolioita
tutkimusta ja elävien tarkkailua varten. Ei ole tärkeämpää tavoitetta
kuin avaruusolioiden ajattelutapojen, motivaation ja kenties
kompromissin löytäminen tai jokin kommunikaation metodi tai toimiva
vastastrategia vihollisen lopulliseen tuhoamiseen.

Mikäli PHALANXin tukikohtaan hyökättäisiin, olisi suositeltavaa harkita
välittömästi koko Säilytystilan paniikkinappulan painamista. Jos meillä
ei ole mitään korvaamattomia koeolioita säilytyksessä, me emme voi
riskeerata hyökkäävien avaruusolioiden vapauttavan vangittuja
tovereitaan. Välitön ja täysi nukutus on toinen, riskialttiimpi
strategia -- haluan kyllä huomauttaa, että me emme voita tätä sotaa
puolitiehen menemällä.

## Lisäykset

Kelle tahansa tulevaisuuden komentajalle, joka saattaisi lukea tätä
koostetta: Ota huomioon, että Säilytystila, kuten suuri osa muustakin
PHALANXin välineistöstä, ei ole vielä käynyt oikeaa tulikoetta
avaruusolioiden sotatoimia vastaan. Päivityksia ja muutoksia on ehkä
tehtävä, jotta tämä rakennus toimisi täydellä teholla.

------------------------------------------------------------------------

[Category:Yleistä](Category:Yleistä "wikilink")
[Category:Rakennukset](Category:Rakennukset "wikilink")