## Specyfikacja techniczna: Kwarantanna

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 16 Lutego 1958

Przez: Płk Marcel LeClerc, Dowódca bazy, PHALANX, Dowództwo Operacji
Pacyfiku

------------------------------------------------------------------------

### Przegląd

Jedynym sensem istnienia jednostki interwencyjnej PHALANX jest
przygotowanie się do momentu, kiedy może ona zostać wezwana do
działania. Moduł bazy pozwalający na odseparowanie i czasowe
utrzymywanie przy życiu Obcych jest ważną częścią każdego planu
postępowania opracowanego na ewentualność inwazji istot pozaziemskich.
Wyposażona w habitaty atmosferyczne, aparaturę do przesłuchań, przyrządy
do podawania pokarmu i wszystkie inne, które w naszej ocenie mogą być
przydatne przy próbach podtrzymywania życia pozaziemskiego, Izolatka
Obcych została zaprojektowana właśnie dla wyżej wymienionego celu.

Hermetyczne komory habitacyjne służą do przechowywania organizmów
pozaziemskich przez dłuższy okres. Zainstalowane w nich generatory
atmosferyczne są w stanie wypełniać dowolne komory pożądaną mieszanką
gazów. To zapewni Obcym dopływ powietrza wystarczający na co najmniej
kilka tygodni, czyli znacznie dłużej niż przewidywana długość życia
przedmiotu naszych badań. Pierwiastki śladowe nie występujące na Ziemi
mogą być trudne do zdobycia, ale prawdopodobieństwo, że utrudni to nasze
badania, jest niewielkie. Najgorszy scenariusz zakłada, że generatory
atmosferyczne zostaną wykorzystane w połączeniu z systemami
podtrzymywania życia pozyskanymi na Obcych.

W każdej komorze habitacyjnej obecne są także przyrządy do zabiegów
medycznych i przesłuchań. Umożliwia to podawanie środków uspokajających,
leczniczych i dowolnych innych poprzez pneumatyczną wyrzutnię strzałek
usypiających, oraz poddawanie Obcych działaniu elektrowstrząsów. Przy
każdej komorze oraz w pokoju kontrolnym zainstalowany został także
"przycisk destrukcji". W razie wystąpienia sytuacji wyjątkowej umożliwia
on natychmiastowe spalenie zawartości habitatów.

Komory oraz korytarze budynku zostały opracowane w sposób umożliwiający
transportowanie Obcych o dowolnych rozmiarach. Budynek zawiera także w
pełni wyposażoną kostnicę kriogeniczną do przechowywania zwłok oraz
próbek, w celu późniejszego ich przestudiowania.

### Sugerowana Doktryna Postępowania

Izolatka Obcych powinna być wykorzystywana zarówno do przechowywania
zwłok, jak i do badania żywych osobników. Nie istnieje priorytet wyższy
od poznania procesów myślowych pozaziemskiego mózgu, opracowania sposobu
komunikacji czy odkrycia motywacji Obcych. Zrozumienie wroga jest
konieczne dla zaplanowania właściwej strategii obrony.

W przypadku ataku na bazę PHALANX, należy natychmiast wziąć pod rozwagę
wciśnięcie wszystkich "przycisków destrukcji". Jeśli w magazynie nie ma
unikatowych gatunków, nie możemy ryzykować oswobodzenia schwytanych
Obcych przez ich rasę. Natychmiastowe uśpienie Obcych poprzez podanie
dużej dawki substancji uspokajających to druga opcja. Chciałbym jednak
zaznaczyć, że wojny nie wygramy półśrodkami.

### Dodatki

Do przyszłych Dowódców, którzy mogą przeglądać ten dokument: Należy mieć
na uwadze, że narzędzia w Budynku Kwarantanny, tak jak spora ilość
wyposażenia PHALANX, stanowią projekcję naszych przewidywań w stosunku
do tego, co może być konieczne dla izolowania istot pozaziemskich. W
przyszłości, by osiągnąć pożądaną funkcjonalność, mogą być wymagane
modernizacje i poprawki.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")