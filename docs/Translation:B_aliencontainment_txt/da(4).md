## Tegninger -- Rumvæsenopbevaringsrum

**KLASSIFIKATIONSNIVEAU SORT**

FALANKS Rumvæsenudrykningsenhed

Forskningsdokument, Sigma tilladelse -- Kun for øverstbefalendes øjne

Arkiveret: 16. februar 1958

Af: Major Marcel LeClerc, basekommandør, FALANKS, Stillehavskommandoen

------------------------------------------------------------------------

### Oversigt

Den første prioritet for rumvæsenudrykningsenheden er at klargøre sig
til en tid hvor der er behov for den. FALANKS rumvæsenopbevaringsrum er
en vigtig del af enhver invasionsreaktionsplan. Den indeholder
atmosfæriske beboelseskamre, forhørsmaskiner, fødevarer og alle de andre
apparater som vi har kunnet forudse der er behov for til at holde liv i
udenjordisk liv.

De lufttætte beboelseskamre udgør et sted at opbevare og holde
rumvæsener i liv i en betydelig tidsperiode. Deres generatorer kan pumpe
ethvert kammer fuld af et ønsket miks af gasser. Dette kan forsyne et
rumvæsen med åndbar luft i flere uger, hvilket er længere tid end den
forventede levetid for et individ i vores forskningsprogram. Indhold som
ikke forefindes naturligt på jorden kan være svære at opdrive, men
sandsyndligheden for at dette vil blive en hindring for vores forskning
er uendelig lille. I det værste tilfælde er generatorerne designet til
at kunne tilsluttes respiratorudstyr.

For det andet er waldo-opereret medicinske apparater og forhørsapparater
til stede i hvert beboelseskammer; disse kan tildele beroligende midler,
medicin eller andre kemiske indsprøjtninger via en pneumatisk
pilaffyrer, eller de kan tildele elektro-chok i forhørsøjemed. Der er
også en såkaldt »panikknap« installeret i hvert kammer og i
kontrolrummet er en panikknap for hver blok af kamre placeret.
Panikknappen kan i en nødsituation øjeblikkeligt destruere indholdet af
kammeret.

Kamrene og korridorerne i rumvæsenopbevaringsrummet er specielt designet
til at tillade rumvæsener af enhver form og størrelse transport og
opbevaring. Rummet har også en fuldt udstyret cryo-lighus som kan
opbevare lig og prøver til senere obduktion.

### Anbefalet doktrin

I tilfælde af en invasion, bør rumvæsenopbevaringsrummet i vid
udstrækning bruges til både at holde liv i rumvæsener og opbevare døde
eksemplarer. Disse skal bruges til forskning og gør det muligt for os at
studere dem i levende live. Der er ingen større prioritet end at afsløre
tankeprocessen hos rumvæsenerne, at lære om deres motivation og måske
finde et kompromis, en mulighed for at kommunikere, eller en egnet
modstrategi som en gang for alle kan neutralisere fjenden.

Hvis en FALANKS base bliver angrebet, bør det straks overvejes at trykke
på panikknappen til hele rumvæsenopbevaringsrummet. Med mindre der er
uerstattelige individer i rummet, kan vi ikke risikere at de angribende
rumvæsener frigiver deres tilfangetagne kammerater. Øjeblikkelig og
fuldstændig bedøvelse er en anden, mere risikofyldt strategi -- jeg skal
dog understrege at vi ikke vinder krigen med halve løsninger.

### Tilføjelse

Til en eventuel fremtidig kommandør: Husk at maskineriet i
rumvæsenopbevaringsrummet, som en stor del af FALANKS udstyr, stadig
mangler at gennemgå en rigtig test mod en udenjordisk styrke.
Opgraderinger eller justeringer vil sikkert være påkrævet, for at den
kan udføre sin rolle i forhold til sit design.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")