# Záznam v UFOpaedii

## Návrh

**KOMU:** Velitel základny, PHALANX, Velení atlantických operací

**OD:** Velitel Paul Navarre, VaV: technické oddělení, PHALANX, Velení
atlantických operací

**DATUM:** %02i %s %i

**PŘEDMĚT:** Návrh: Monomolekulární čepele

Veliteli, nyní máme dobrý náhled na technologii cizáckých čepelí z
několika zdrojů -- Bloodspiderovy tesáky a Rrrozparovač -- a začínáme si
utvářet obrázek o tom, jak přiblížit neznámé nebo špatně pochopitelné
materiály použité při jejich konstrukci.

Některé z těchto látek jsou pro nás zcela nové. Plasty, ze kterých jsou
cizácké čepele ukovány jsou tvrdší než damascénská ocel, ostřejší než
břitva a ještě nárazuvzdorné a pružné natolik, aby přežily namáhání v
boji. Když jsou jednou ukovány, je téměř nemožné je zlomit, odřít nebo
ohnout. Pokusy o použití kladiva a sekáče přímo na tuto čepel končí s
dvěma úhledně rozpůlenými polovinami sekáče.

Zřejmě by bylo velmi zajímavé, kdybychom mohli vytvořit naše vlastní
nože vyrobené z těchto materiálů s ostřími zužujícími se na tloušťku
jedné molekuly. Můj tým i já věříme, že to nyní může být možné.

Pokud nám poskytnete financování a laboratorní kapacity, které
potřebujeme, můžeme navrhnout a vyrobit nový monomolekulární bojový nůž,
který bude zvyšovat šance našich vojáků, když budou donuceni k boji muže
proti muži. Tento nůž bude mnohem více kompaktní, než Rrrozparovač a
také snadněji ovladatelný pro lidi a bude malý natolik, aby mohl být
používán pouze jednou rukou.

Vybavení našich vojáků takovou zbraní jim poskytne velkou výhodu,
protože poprvé budou schopni účinně se bránit v boji zblízka zatímco
používají ostatní zbraně nebo vybavení -- jako pistole, granáty,
lékárničku nebo ostatní užitečné předměty taktické nebo život
zachraňující důležitosti.

--Velitel Navarre

## Výsledek

**KOMU:** Velitel základny, PHALANX, Velení atlantických operací

**OD:** Velitel Paul Navarre, VaV: technické oddělení, PHALANX, Velení
atlantických operací

**DATUM:** %02i %s %i

**PŘEDMĚT:** Výsledek: Monomolekulární čepele

Veliteli, hlásím úspěšné splnění úkolu vytvořit materiál cizáckého
ostří. Naplnili jsme výrobní linky potřebnými materiály a zkonstruovali
malou dílnu pro vytváření našich nových monomolekulárních nožů.

Reprodukční proces byl velmi zajímavý. Poté, co jsme vyřešili, jak
"upéci" cizácké plasty při správné teplotě, skončili jsme s polotovary
neuvěřitelně tvrdého materiálu, které jsme se poté pokusili přetvořit do
podoby nožů. Naší první snahou bylo pokusit se vytvořit čepel s přímým
ostřím a silným hrotem, jako u moderních bojových nožů, umožňujícím
použití při sekání i bodání. Všechny tyto modely praskly v půli během
chladicího procesu. Věnovali jsme velkou spoustu času řešením příčiny,
až dokud jsme neumístili malou kameru dovnitř pece.

Ukázalo se, že křivka Rrrozparovače není jen volba designu -- je funkcí
materiálu sama o sobě. Plast se radikálně zakřivuje a rozpíná během
tepelného formování v naší peci a smršťuje se v průběhu chladnutí, což
končí prasknutím všech našich čepelí s rovným tvarem. To vyžaduje
speciální zakřivený tvar pro zachování trvanlivosti jako čepel.
Kompletně jsme přepracovali vzhled nože, který dostal svůj nynější tvar.

Na délku je to dlouhý nůž nebo krátký meč. Design rukojeti a záštity je
založen na tradicích mečířství Středního Východu a Asie smíšených s
poznatky moderní vědy a dovedností. Rukojeť je zhotovena z polo-pevné
pryže, která se automaticky tvaruje podle ruky držící nůž, což
maximalizuje pohodlí a úchopovou sílu. Trojúhelníkovitá záštita a
hlavice jsou vyrobeny z nezlomitelného materiálu tvořeného plastem,
který je zesílen karbonovými nanotrubicemi, se kterým bude mít i
Rrrozparovač značné problémy.

Tento nůž, ačkoliv je větší v porovnání s naším starým bojovým nožem,
nebodá tak dobře a nemá sílu Rrrozparovačova švihu. Tvoří ideální střed
mezi těmito dvěma zbraněmi. Monomolekulární nůž je téměř srovnatelný s
Rrrozparovačem ve své smrtonosnosti ale stále ještě dost malý na to, aby
mohl být nošen ve standardním pouzdře nebo zavěšen v pochvě na opasku.
Významně vylepší naše schopnosti v souboji zblízka a já jsem
stoprocentně spokojen s výsledkem.

--Vel. Navarre

### Typ zranění

- [normální](Damage/normal "wikilink")

### Odbornost

- [zblízka](Skills/close "wikilink")

## Odkazy

- [Bojový nůž](Vybavení/Záložní_zbraně/Bojový_nůž "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Alien Artifact -- Kerrblade`](Equipment/Secondary_Weapons/Kerrblade "wikilink")
` `[`Alien Autopsy -- Bloodspider`](Aliens/Bloodspider "wikilink")

*`Opens:`*
` Enables production -- Monomolecular Knife`

[Category:General](Category:General "wikilink")
[Category:Weapons](Category:Weapons "wikilink")