## Аналіз авіації — перехоплювач класу "Сарацин"

------------------------------------------------------------------------

### Огляд

Відомо, що перехоплювач класу "Шпилька", незважаючи на його надзвичайні
можливості, не може задовільнити всіх наших потреб. Ми повинні бути
готовимим захищати людство в будь-якій точці планети. "Шпилька" має
надто обмежений оперативний радіус дії та не настільки швидка, щоб
вступати в бій з усіма НЛО, які ми можемо виявити.

Лише один літак у світі здатний заповнити цю прогалину в наших
можливостях виконання поставлених задач. Це аргентинський гіперзвуковий
літак KB-550, за кодовою назвою НАТО — "Сарацин". Суміщуючи в собі нові
та старі стелс-технології і, "Сарацин" своєю формою та призначенням
нагадує древній SR-71 "Чорний дрізд". Він чорний, як ніч, та вкритий
спеціальною фарбою, яка поглинає випромінювання. Це робить його
практично невидимим для радарів, лідарів та інших засобів виявлення.
Його корпус виконано з нанокомпозитних матеріалів та пластин вуглецевого
пластику. Це робить літак надзвичайно міцним і достатньо термостійким,
щоб протистояти нагріванню, яке виникає при русі на крейсерській
швидкості 4 Маха. "Сарацин" — найшвидший віськовий літак з тих, що
використовуються у наш час.

Завдяки цим можливостям, "Сарацин" розширює наш радіус перехоплення на
всю планету. Його величезні, броньовані баки та вражаюча ефективність
використання палива дозволяє йому дістатись в будь-яке місце в радіусі
10 000 км від ангару і повернутись назад, зберігаючи запас палива для
маневрів у бою. Його конструкція літака-невидимки, висока швидкість та
міцний корпус дозволяють йому вступати в бій з НЛО, до яких
перехоплювачі класу "Шпилька" просто не зможуть дістатись. Він має міцну
броню і може повернутись на базу навіть на одному двигуні. Завдяки
потужності його основних двигунів і набору додаткових маневрових
двигунів на фюзеляжі, він може злітати практично вертикально; що цілком
відповідає вимогам конструкцій наших ангарних модулів.

Його набір бортового електронного обладнання викликає повагу. "Сарацин"
оснащений сучасним комплексом цілезахоплення та наведення, передовими
радарними та лідарними системами, модернізованими системами РЕБ,
вбудованою в шолом пілота системою проекціювання зображень, і багато чим
іще. "Сарацин" несе приблизно вдвічі більше електронного обладнання, ніж
перехоплювач класу "Шпилька", економлячи простір за рахунок більшої
модульності обладнання.

На жаль, через всі ці очевидні переваги, він дуже дорого коштує та
дорогий в експлуатації, а його перевантаженість паливом та бронею
вплинула на озброєння. "Сарацин" не може зрівнятись по бойовій
потужності з набагато дрібнішим й дешевшим перехоплювачем "Шпилька". Не
може він перевершити його і по маневреності. Незважаючи на технологію
регульованого вектора тяги (можливість змінювати напрямок сопел двигунів
для зміни напрямку тяги), електро-пружну площину крила (здатність
динамічно змінювати форму крил) і всі його інші переваги, "Сарацин" — це
все таки великий літак з нерухомим крилом і всіма обмеженнями, які цим
накладаються. Незважаючи на те, що він може витримати більше пошкоджень,
ніж "Шпилька", залишаючись боєздатним, "Сарацин" не буде таким
ефективним у повітряному бою з НЛО.

"Сарацину" потрібен один великий ангар для зберігання та обслуговування.
Він має два середніх відсіки для установки озброєння у фюзеляжі.

### Рекомендована доктрина

По суті "Сарацин" — це перехоплювач дальнього радіусу дії, що може
застосовуватись для перехоплення віддалених чи дуже швидких НЛО. На
відміну від авіасуден прибульців, він лише трохи сповільнюється при русі
в атмосфері Землі, що робить його значно швидшим, ніж більшість НЛО, які
ми спостерігали до цього часу. Це дозволить PHALANX перехоплювати
кораблі прибульців скрізь, де б вони не з’вились, за виключенням
міжпланетного простору.

Як завжди, ми не можемо говорити про бойову ефективність "Сарацина"
проти позаземних літальних апаратів, доки не буде конкретних даних,
зібраних у реальній сутичці. Однак, якщо розгорнути достатню кількість
таких перехоплювачів, вони будуть здатні збити НЛО будь-якого типу.

### Додатки

Немає.

------------------------------------------------------------------------

## Посилання

[300px](image:Inter_saracen.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")