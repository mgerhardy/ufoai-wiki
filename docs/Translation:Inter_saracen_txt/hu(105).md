## Repülőgép értékelő jelentés -- Saracen osztályú elfogó-vadász

**FEKETE BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Sigma Engedély -- Kizárólag a parancsnok részére

Készült: 2084. március 19.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Világos, hogy a Stiletto osztályú elfogó-vadász, bár nagyszerű gép, nem
felel meg minden igényünknek. Fel kell készülnünk rá, hogy bolygónkat és
népünket bárhol a földgolyón védelmezhessük. A Stiletto működési
hatótávolsága túlságosan korlátozott és nem elég gyors hogy a minden
általunk észlelhető UFO-val harcba bocsátkozzon.

Csak egyetlen repülőgép képes betölteni a fennálló műszaki
teljesítménybeli rést: az argentin KB-550 Hypersonic Wing, NATO kódnevén
"Saracen". Régi és új lopakodó technológiát ötvözve sárkányában, a
Saracen alakja és funkciója legjobban az ősrégi SR-71 "Blackbird" gépre
hasonlít. Fekete mint az éjszaka, sugárzáselnyelő festék borítja, ami
gyakorlatilag láthatatlanná teszi a radar, az optikai lokátor és a
legtöbb fajta aktív észlelőrendszer számára. A géptörzs majdnem teljes
egészében szén-nanocsövekből és grafit-erősítéses műanyagból készült.
Emiatt a gép rendkívül erős és hőálló, a 4 Mach-ot meghaladó
utazósebességnél fellépő hőmérsékletnek is ellenáll. A Saracen a máig
repülő katonai gépek közül a leggyorsabb.

Képességeit tekintve a Saracen az elfogás hatótávolságát nemzetközi
távolságokra terjeszti ki. Óriási, páncélozott tartályai és lenyűgözően
gazdaságos üzemanyag-felhasználása lehetővé teszi, hogy hiperszonikus
sebességekkel utazzon bárhová hangárjának 10 000 kilométeres körzetében
-- és vissza --, és még a légiharcra is marad elég üzemanyaga. Lopakodó
konstrukciójával, nagy sebességével és szívós szerkezetével olyan
UFO-kat is üldözőbe vehet, amiket Stiletto elfogó-vadászaink egyszerűen
már nem tudnának elkapni. Erős a páncélzata és még egy hajtóművel is
képes hazarepülni. Hajtóműve teljesítményének és egy sorozat, hasán
elhelyezkedő irányító fúvókának hála, csaknem függőlegesen képes
felszállni. Ez mindenképp a hangárépületeink korlátai között van.

A gép elektronikus felszereltsége hasonlóan meggyőző. A legkorszerűbb
célzószámítógépekkel, fejlett radar és optikai lokátorral, fejlett
elektronikus zavaróberendezéssel, a pilóta számára a sisakba épített VR
képalkotóval, és még más berendezésekkel van felszerelve. A Saracen a
Stiletto-osztályú elfogó-vadászok elektronikájának dupláját viheti
magával, és még elég hely marad a többi, moduláris felszerelésnek.

Sajnos, minden előnye ellenére költséges a bérlése és fenntartása,
üzemanyagtartályai nehéz páncélzatának súlya komolyan csökkenti
terhelhetőségét fegyverek terén. A Saracen fegyverzetben nem egyenrangú
a sokkal kisebb és olcsóbb Stilettoval. Manőverezhetőség terén sem
reménykedhet abban, hogy a Stiletto párja legyen. Vektorálható
hajtómű-technológiája (képes a hajtóműve fúvócsövének alakját
dinamikusan változtatni, ezzel irányítva a tolóerőt), elektro-elasztikus
szárnyfelülete (menet közben változtatható szárnyainak alakja) és más,
jelentős technológia előrelépések ellenére a Saracen még mindig egy
nagy, merevszárnyú repülő, a típus összes korlátjával. Bár a Saracen
sokkal több sérülést képes elviselni harcképesen a Stilettonál, nem fog
olyan jól szerepelni az idegen légijárművek elleni a harcban.

A Saracen tárolása, karbantartása és indítása 1 nagy hangárt igényel.
Két fegyverfelfüggesztési pontja van, 2 közepes kamra a hasán.

### Alkalmazási javaslat

Szívében a Saracen nagy hatótávolságú elfogó-vadász, különösen messze
lévő vagy nagyon gyors UFO-k ellen. Az idegen űrhajókkal ellentétben
alig lassítja a Föld légkörében való repülés, ettől még kicsit gyorsabb
is lehet, mint a legtöbb, eddig megfigyelt UFO. Bárhová is menjenek az
idegenek, a PHALANX képes lesz elkapni őket -- a bolygóközi űrt kivéve.

Ahogy ez szokott lenni, a Saracen teljesítménye Földön kívüli
légijárművekkel szemben nem mérhető legalább egy összecsapás során
gyűjtött, megbízható megfigyelési adatok nélkül. De ha elég sok repülési
adat áll rendelkezésre, ezt lebonthatjuk mindenféle idegen járműre
nézve.

### Megjegyzés

Nincs.

------------------------------------------------------------------------

## Links

[300px](image:Inter_saracen.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")