## Αξιολόγηση Αεροσκάφους -- Σαρακηνός - Αναχαιτιστικό

**ΕΠΙΠΕΔΟ ΑΠΟΡΡΗΤΟΥ ΜΑΥΡΟ**

Μονάδα Αντιμετώπισης Εξωγήινων PHALANX

Τεχνικό έγγραφο, Εξουσιοδότηση Σ' -- Μόνο για τα μάτια του Διοικητή

Αρχειοθέτηση: 19 Μαρτίου 2084

Από: Paul Navarre, Διεύθυνση Έρευνας & Ανάπτυξης: Τμήμα Μηχανικών,
PHALANX, Διοίκηση Επιχειρήσεων Ατλαντικού

------------------------------------------------------------------------

### Περίληψη

Είναι ξεκάθαρο ότι το αναχαιτιστικό τύπου Στιλέττο είναι φοβερό
αεροσκάφος, όμως από μόνο του δεν αρκεί για να καλύψει όλες τις ανάγκες
μας. Πρέπει να είμαστε έτοιμοι να υπερασπιστούμε τον πλανήτη μας και
τους πολίτες σε οποιοδήποτε μέρος της Γης. Η επιχειρησιακή εμβέλεια του
Στιλέττο είναι πολύ περιορισμένη και δεν είναι αρκετά γρήγορο ώστε να
αναχαιτίσει κάθε UFO που μπορεί να εντοπίσουμε.

Μόνο ένα αεροσκάφος στον κόσμο είναι ικανό να καλύψει το επιχειρησιακό
κενό που αντιμετωπίζουμε: η Υπερηχητική Πτέρυγα ΚΒ-550 της Αργεντινής, ο
λεγόμενος "Σαρακηνός" στην ονοματολογία του ΝΑΤΟ. Συνδυάζοντας παλιές
και νέες τεχνολογίες στελθ στο ίδιο σχέδιο, ο Σαρακηνός θυμίζει αρκετά
σε σχήμα και κατασκευή το παμπάλαιο SR-71 "Blackbird". Είναι μαύρος σαν
τη νύχτα, καλυμμένος με ειδική μπογιά απορρόφησης ακτινοβολίας που τον
καθιστά πρακτικά αόρατο στα ρανταρ, τα lidar και τις περισσότερες μορφές
ενεργής ανίχνευσης. Η άτρακτος κατασκευάζεται σχεδόν αποκλειστικά με
νανοσωλήνες άνθρακα και φύλλα πλαστικού ενισχυμένου με γραφίτη. Το
αποτέλεσμα είναι ένα σκάφος εξαιρετικά στιβαρό και ανθεκτικό στη
θερμότητα ώστε να μπορεί να πετάει σε ταχύτητες μεγαλύτερες των 4 Μαχ. Ο
Σαρακηνός αποτελεί αυτή τη στιγμή το ταχύτερο στρατιωτικό αεροπλάνο.

Όσον αφορά τις δυνατότητες του, ο Σαρακηνός επιτρέπει την αναχαίτιση σε
διεθνής περιοχές. Οι τεράστιες, θωρακισμένες δεξαμενές του και
εκπληκτική απόδοση καυσίμων του επιτρέπουν να πηγαίνει οπουδήποτε σε
ακτίνα 10.000 χλμ από τη βάση του με υπερηχητικές ταχύτητες και να
επιστρέφει, ενώ του περισέυουν και καύσιμα για ελιγμούς μάχης. Ο
σχεδιασμός στελθ, η μεγάλη του ταχύτητα και η ανθεκτική κατασκευή του
επιτρέπουν να αντιμετωπίζει UFO που τα αναχαιτιστικά τύπου Στιλέττο
μπορεί να μην προλαβαίνουν. Έχει ανθεκτική θωράκιση και μπορεί να πετάει
ακόμα και με ένα κινητήρα. Η ισχύς των κινητήρων του σε συνδυασμό με μια
ομάδα επιπλέον προωθητήρων στην κοιλιά του, του επιτρέπουν να
απογειώνεται σχεδόν κάθετα, γεγονός που ικανοποιεί τους περιορισμους από
τα υπόστεγά μας.

Ο ηλεκτρονικός εξοπλισμός του είναι αντίστοιχα εντυπωσιακός. Διαθέτει
την τελευτάια τεχνολογία σκοπευτικών υπολογιστών, εξελιγμένα συστήματα
ραντάρ και lidar, εξελιγμένο εξοπλισμό ΗΑΜ (Ηλεκτρονικά Αντί-Μετρα),
σύστημα απεικόνισης εικονικής πραγματικότητας στο κράνος του πιλότου και
άλλα. Ο Σαρακηνός κουβαλάει περίπου διπλάσιο ηλεκτρονικό εξοπλισμό από
ένα αναχαιτιστικό τύπου Στιλέττο, ενώ περισεύει και χώρος για πρόσθετους
εξοπλισμούς.

Δυστυχώς, παρόλα τα πλεονεκτήματα του είναι πολύ ακριβό σκάφος στην
αγορά και συντήρηση, ενώ το βαρύ φορτίο καυσίμων και θωράκισης που
κουβαλάει περιορίζει τις δυνατότητες οπλισμού. Ο Σαρακηνός δεν είναι
ισάξιος του πολύ μικρότερου και φτηνότερου Στιλέττο οσον αφορά τον
οπλισμό, ούτε μπορεί να συγκριθεί σε θέματα ευελιξίας. Παρά τις
τεχνολογίες προωθητικής κατεύθυνσης (η ικανότητα να αλλάζει σχήμα το
στόμιο του κινητήρα ώστε να κατευθύνει την πρόωση), των
ηλεκτρο-ελαστικών φτερών (η ικανότητα να αλλάζει δυναμικά το σχήμα των
φτερών) και άλλων εκπληκτικών καινοτομιών, ο Σαρακηνός παραμένει ένα
μεγάλο αεροσκάφος σταθερών φτερών, με όλους τους περιορισμούς που αυτό
περιέχει. Παρόλο που μπορεί να αντέξει πολύ περισσότερη ζημιά από ένα
Στιλέττο και να παραμείνει λειτουργικό, ο Σαρακηνός δεν θα είναι το ίδιο
αποτελεσματικός στις μάχες με τα εξωγήινα σκάφη.

Ο Σαρακηνός χρειάζεται ένα Μεγάλο Υπόστεγο για αποθήκευση και συντήρηση.
Διαθέτει 2 μέσαίες υποδοχές οπλισμού σην κοιλιά του.

### Προτεινόμενο Δόγμα Χρήσης

Ο Σαρακηνός είναι φτιαγμένος αποκλειστικά σαν αναχαιτιστικό μεγάλης
εμβέλειας, για να χρησιμοποιείται εναντίων απομακρυσμένων ή γρήγορων
UFO. Σε αντίθεση με τα εξωγήινα σκάφη, επιβραδύνεται ελάχιστα από τη
Γήινη ατμόσφαιρα , γεγονός που το καθιστά ταχύτερο από τα περισσότερα
UFO που έχουμε αντιμετωπίσει μέχρι τώρα. Αυτό θα επιτρέψει στη PHALANX
να προλαβαίνει τους εξωγήινους όπου και αν πηγαίνουν -- εκτός από το
διάστημα.

Όπως πάντα, η αποτελεσματικότητα του Σαρακηνού ενάντια στα εξωγήινα
σκάφη δεν μπορεί να υπολογιστεί χωρίς επαρκή δεδομένα από τουλάχιστο μια
πραγματική αερομαχία. Παρόλα αυτά, αν τον χρησιμοποιούμε σε μεγάλα σμήνη
θα μπορεί να διαλύσει κάθε είδους εξωγήινο σκάφος.

### Προσθετα

Ουδέν.

Χαρακτηριστικά Αεροσκάφους:

*Μέγεθος:* 10μ x 27μ x5μ

*Μέση ταχύτητα:* 4.110 χλμ/ώρα

*Μέγιστη ταχύτητα:* 4.600 χλμ/ώρα

*Επιχειρησιακή εμβέλεια:* 10.000 χλμ

*Μέγιστο πλήρωμα:* 1

*Οπλικά συστήματα:* 2 Μεσαίες υποδοχές (κοιλιά), 2 υποδοχές Eξοπλισμού,
1 υποδοχή Θωράκισης

------------------------------------------------------------------------

## Links

[300px](image:Inter_saracen.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")