## Vyhodnocení letounu -- Stíhačka třídy Saracen

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Technická dokumentace, prověření Sigma -- pouze pro velitele

Zaznamenáno: 19. března 2084

Kým: Velitel Paul Navarre, VaV: technické oddělení, PHALANX, Velení
tichomořských operací

------------------------------------------------------------------------

### Souhrn

Přestože je Stíhačka třídy Stiletto fantastický letoun, je zřejmé, že
nepokrývá všechny naše potřeby. Musíme být připraveni bránit naši
planetu a naše lidi kdekoli na zeměkouli. Stiletto má příliš omezený
akční rádius a není dostatečně rychlé k útokům na všechna UFA, která se
mohou objevit.

Pouze jediný letoun na světě je schopen vyplnit provozní mezeru které
čelíme. Je to argentinský KB-550 Hypersonic Wing, kódem NATO označovaný
jako "Saracen". Díky spojení staré a nové technologie stealth v jedné
konstrukci je Saracen svým tvarem a chováním nejvíce podobný
starodávnému SR-71 "Blackbird". Je černý jako sama noc, pokrytý nátěrem,
který pohlcuje vyzařování a činí tak letoun prakticky neviditelný
radarem, lidarem a většinou ostatních forem aktivního snímání. Jeho trup
je víceméně celý složený z uhlíkových vláken a kusů grafitem vyztuženého
plastu. To činí letoun neobyčejně pevným a odolným vůči vysokým
teplotám, kterých je dosahováno při rychlostech kolem čtyř machů.
Saracen je nejrychlejším vojenským letounem v činné službě.

Co se týká schopností, Saracen posouvá náš stíhací dosah do
mezinárodních teritorií. Jeho obrovské pancéřované nádrže a úžasně
efektivní využití paliva mu umožňují letět nadzvukovou rychlostí
kamkoliv až do vzdálenosti deset tisíc kilometrů od jeho hangáru a zpět
s dostatečnou zásobou paliva pro bojové manévry. Jeho nezpozorovatelný
design, vysoké rychlosti a houževnatý drak mu umožňují zaútočit na UFO,
které může být pro stíhačku třídy Stiletto příliš velké sousto. Má také
bytelné pancéřování a je schopen se domů vrátit pouze na jeden motor.
Může startovat téměř vertikálně díky síle svých motorů a sadě na břiše
umístěných přídavných manévrovacích raket, čímž vyhovuje omezení našich
hangárů.

Jeho elektronické vybavení je obdobně působivé. Obsahuje nejmodernější
zaměřovací počítače, pokročilé radarové a lidarové systémy, zdokonalené
prvky EPO (Elektronického ProtiOpatření), VR zobrazení zabudované v
helmě pilota a mnohem více. Saracen unese přibližně dvakrát více
elektroniky než stíhačka třídy Stiletto a ještě zbyde místo pro další
modulární vybavení.

Přes všechny jeho silné stránky je bohužel nákladný na pronájem a
údržbu. Navíc se jeho velké zásoby paliva a pancéřování negativně
projevují na nosnosti zbraní. Saracen se zbraněmi nemůže vyrovnat mnohem
menšímu a levnějšímu Stilettu. Také není možné doufat ve stejnou
manévrovatelnost. Navzdory technologii řízení tahu (schopnost změny
tvaru motorových trysek k přímému tahu), elektroelastickému povrchu
křídel (schopnost dynamické změny tvaru křídel) a dalších fantastických
vylepšení je Saracen stále velký letoun s pevnými křídly se všemi
omezeními, které z toho vyplývají. Přestože snese mnohem větší poškození
než Stiletto a zůstává bojeschopný, Saracen si v boji s cizáckým
plavidlem nepovede tak dobře.

Saracen vyžaduje jeden velký hangár na uložení, údržbu a vyzbrojení. Má
dva závěsníky zbraní a dva střední nosiče na břiše.

### Taktická doporučení

V jádru je Saracen stíhačka na dlouhé vzdálenosti, která by měla být
používána proti mimořádně vzdáleným nebo rychlým UFO. Na rozdíl od
cizáckých plavidel je jen mírně brzděn pohybem v Zemské atmosféře, čímž
je trochu rychlejší než většina UFO, která jsme až dosud pozorovali. To
umožní PHALANXu dohonit cizáky kdekoliv kam by mohli jít -- kromě
meziplanetárního prostoru.

Výkon Saracenu proti mimozemskému plavidlu nemohl být jako obvykle
změřen bez dostatečného množství dat z pozorování alespoň jednoho
opravdového bojového střetu. Nicméně pokud bude nasazen v dostatečném
množství letů, měl by dokázat zničit cizácké plavidlo jakéhokoliv druhu.

### Dodatky

Žádné.

Statistiky letounu:

*Rozměry:* 10m x 27m x 5m

*Cestovní rychlost:* 4 110 km/h

*Maximální rychlost:* 4 600 km/h

*Akční rádius:* 10 000 km

*Posádka:* jeden člen

*Závěsníky:* dva střední na břiše, dva nosiče vybavení, jedna pozice na
pancéřování

------------------------------------------------------------------------

## Odkazy

[300px](image:Inter_saracen.jpg "wikilink")

Dále také [Dopravní prostředky a
UFA](Dopravní_prostředky_a_UFA "wikilink")