## Specyfikacja techniczna: Samolot Przechwytujący, klasa Saracen

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma -- tylko do wglądu dowódcy

Sporządzony: 19 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Nie od dziś wiadomo, że samolot przechwytujący klasy Stiletto jest
wspaniałą maszyną, jednak nie spełnia do końca naszych oczekiwań. Musimy
być gotowi bronić naszej planety i ludzi w każdym zakątku globu. Zasięg
Stiletta jest bardzo ograniczony, a w dodatku samolot ten nie dysponuje
prędkością wystarczającą do nawiązania walki z większością UFO.

Tylko jeden samolot jest w stanie wypełnić tę lukę; argentyński KB-550
Hypersonic Wing, nazwa kodowa Saracen. Ten jednopłatowiec to połączenie
starej i nowej technologii powodującej niewidzialność na radarach.
Saracen swoim wyglądem najbardziej przypomina wiekowy już SR-71
„Blackbird”. Jest czarny jak noc, pokryty farbą absorbującą
promieniowanie, dlatego jest praktycznie niewidoczny dla radarów,
lidarów czy większości innych sposobów wykrywania czy skanowania. Kadłub
Saracena jest prawie w całości wykonany z węglowych nanorurek oraz
połaci plastiku wzmocnionego grafitem, co powoduje, że samolot ten jest
niesamowicie wytrzymały i odporny na wysoką temperaturę, do tego
stopnia, iż radzi sobie z temperaturami powstającymi powyżej 4 Machów.
Saracen jest dotychczas najszybszym wojskowym samolotem.

Jeśli chodzi o możliwości, to Saracen zwiększył nasz zasięg
przechwytywania na tereny międzynarodowe. Jego wielkie, opancerzone
zbiorniki oraz niesamowicie niskie spalanie paliwa pozwalają mu na
podróże nawet do 10.000 kilometrów, z prędkością ponaddźwiękową. Jego
możliwości bojowe, szybkość oraz wytrzymałość konstrukcji powodują, że
niestraszna mu walka ze statkami Obcych, których samoloty Stiletto po
prostu nie mogły dopaść. Saracen ma bardzo wytrzymały pancerz i jest w
stanie wrócić do bazy tylko na jednym silniku. Dzięki dużej mocy i
zestawu dodatkowych silników do manewrowania może startować niemal
pionowo, co spełnia wymagania naszych hangarów.

Wyposażenie Saracena jest równie imponujące. Posiada on namierzające
komputery, najnowocześniejsze jakie istnieją na dzień dzisiejszy,
zaawansowane systemy radarów i lidarów, elektroniczne systemy
zagłuszające, wbudowany wyświetlacz w hełm pilota, i wiele innych.

Niestety ze względu na to wyposażenie, samolot jest bardzo kosztowny w
utrzymaniu; ilość miejsca na uzbrojenie została poważnie zmniejszona
przez duże zbiorniki paliwa oraz opancerzenie. Powierzchnia montowania
sprzętu bojowego w Saracenie nie może się równać z dużo mniejszym i
tańszym Stiletto. Również możliwości manewrowania są dużo mniejsze.
Pomimo technologii wspomagającej manewrowanie (możliwość zmiany kształtu
dysz w celu ukierunkowania ciągu), elektro-elastycznej powierzchni
skrzydeł (możliwość dynamicznej zmiany kształtu skrzydeł) i innych
doskonałych rozwiązań, Saracen to ciągle bardzo duży samolot ze
wszystkimi niedogodnościami i ograniczeniami cechującymi ten typ
samolotów. I chociaż Saracen może przyjąć znacznie większe zniszczenia,
to w walce ze statkami powietrznymi Obcych nie będzie spisywać się tak
dobrze jak Stiletto.

Samolot przechwytujący klasy Saracen wymaga jednego dużego hangaru,
posiada dwa średniej wielkości luki w dolnej części kadłuba.

### Sugerowana Doktryna Postępowania

Saracen jest samolotem przechwytującym o dalekim zasięgu, dlatego
powinien być używany do przechwytywania wyjątkowo odległych bądź
szybkich statków wroga. W przeciwieństwie do statków Obcych, nie jest on
spowalniany przez ziemską atmosferę, dlatego jest nieco szybszy od
powietrznych pojazdów wroga, które udało nam się zaobserwować do tej
pory. To powinno pozwolić na przechwycenie Obcych niezależnie od
miejsca, w które się udają.

Jak zwykle nie można mówić o osiągach Saracena przeciwko pozaziemskim
statkom bez solidnych danych z przynajmniej jednej realnej walki.
Jednakże w przypadku odpowiednio dużej ilości lotów, Saracen powinien
poradzić sobie z większością pojazdów wroga.

### Dodatki

Brak.

Dane techniczne statku:

*Rozmiar:* 10 m x 27 m x 5 m

*Prędkość przelotowa:* 4,110 km/h

*Prędkość maksymalna:* 4,600 km/h

*Zasięg:* 10,000 km

*Załoga i pasażerowie:* 1 osoba załogi

*Wyposażenie montowane:* 2 średnie punkty montowania w dolnej części
kadłuba (belly), 2 luki na dodatkowe wyposażenie, 1 system punktów
mocowania pancerza

------------------------------------------------------------------------

## Linki

[300px](image:Inter_saracen.jpg "wikilink")

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")