## Vurdering af luftfartøj - Langtrækkende Saracenjagerfly

**KLASSIFIKATIONSNIVEAU SORT**

FALANKS-rumvæsenudrykningsenhed

Teknisk dokument: Sikkerhedsniveau Sigma - kun for kommandørens øjne

Arkiveret: 19. marts 2084

Af: Kommandør Paul Navarre, F&U: Ingeniørdivisionen, FALANKS,
Atlanterhavskommandoen

------------------------------------------------------------------------

### Overblik

Det er indlysende at det kortrækkende jagerfly i Stilettoklassen, selvom
et imponerende luftfartøj, ikke dækker alle vores behov. Vi må være klar
til at forsvare vort folk overalt på kloden. Stilettoens
operationsrækkevidde er for begrænset, og den er ikke hurtig nok til at
kunne angribe alle de ufoer, vi har held med at opdage.

Kun et luftfartøj i verden er i stand til at udfylde det hul i vores
operationsrækkevidde som vi står over for; det er den argentinske KB-550
Hypersoniske Wing, kaldet »Saracen« i NATO-kode. En blanding af gammel
og ny stealthteknologi i et enkelt fly, gør at Saracenen mest ligner den
historiske SR-71 »Solsort« i form og flyvning. Den er sort som natten,
dækket af radarabsorberende maling som gør den næsten usynlig for radar,
laserradar og andre former for aktiv skanning. Dens brændstof består
næsten udelukkende af kulnanorør og ark af grafitforstærket plastik.
Dette gør fartøjet ekstremt stærkt og varmemodstandsdygtigt i en fart
der overgår Mach 4. Saracenen er det hurtigste militære fly som stadig
flyver i dag.

I kapacitetstermer, skubber Saracenen vores rækkevidde ud i
internationalt territorium. Dens store, armerede tanke og imponerende
brændstofeffektivitet gør, at den kan nå overalt helt op til 10.000
kilometer fra sin hangar i hypersonisk fart - og tilbage igen - med
brændstof tilbage til også at udføre kampmanøvrer. Dens stealthdesign,
høje fart og stærke stel gør at den kan gå i kamp med ufoer som vores
kortrækkende Stiletto ikke kan nå. Den er godt beskyttet og kan flyve
hjem på kun en motor. Takket være dens motors kraft og et par ekstra
manøvremotorer i maveregionen, kan den lette nærmest vertikalt; dette er
indenfor de begrænsninger, vi har i vores hangarfaciliteter.

Dens elektronik er på samme måde imponerende. Den har de nyeste
målcomputere, avanceret radar og lasersystemer, avanceret EMV-udstyr
(Elektroniske modvåben), VR-udsyn i pilotens hjelm, og mere. Saracenen
kan medbringe cirka den dobbelt mængde elektronik i forhold til
Stilettoen, med ekstra plads til yderligere udstyr arrangeret i moduler.

Desværre, som modvægt mod sine mange styrker, er den dyrt at leje og
vedligeholde, og dens store mængde brændstof og rustning begrænser dens
våbenkapacitet. Saracenen kan ikke medbringe samme niveau af våben som
de mindre og billigere Stilettoer. Den kan heller ikke foretage samme
manøvrer som Stilettoen. På trods af sine fremdriftsteknologi (evnen til
at ændre retning på sine motorers udblæsning for at give fremdrift),
elektroelastiske vingeoverflade (evnen til dynamisk at ændre formen på
sine vinger) og andre gode egenskaber, er Saracenen stadig et stort
fastvingeluftfartøj med alle de begrænsninger som ligger heri. Selvom
den kan modstå større skade end en Stiletto og stadig være effektiv, vil
Saracenen ikke være lige så god i kamp mod rumvæsenernes fartøjer.

Saracenen kræver 1 stor hangar til opbevaring, vedligeholdelse og
opsendelse. Den har to våbendepoter; 2 maveaffyringsramper af
mellemstørrelse.

### Anbefalet doktrin

Grundlæggende er Saracenen et langtrækkende jagerfly som skal bruges mod
fjerne eller hurtige ufoer. Til forskel fra rumvæsenfartøjet, nedsættes
farten næsten ikke, når den flyver indenfor jordens atmosfære, hvilket
gør den en smule hurtigere end de fleste ufoer, vi har observeret indtil
nu. Dette gør, at FALANKS vil kunne fange rumvæsenerne, uanset hvor de
tager hen - når det ikke er i rummet.

Som altid kan Saracenens evner mod rumvæsenernes fartøjer ikke vurderes,
før der er solide observationsdata fra mindst en reel kamp. Den burde
dog være i stand til, hvis udsendt i stort nok antal, at bekæmpe
rumvæsenfartøjer af alle variationer.

### Tilføjelse

Ingen.

------------------------------------------------------------------------