# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Prozycja: Technologia napędu Obcych

Dowódco, wykorzystujące antymaterię silniki Obcych fascynowały mój
zespół, od kiedy udało nam się je pozyskać. Teraz, z nową wiedzą na
temat materiałów stosowanych przez Obcych, sądzę, że możemy rozpocząć
pracę nad szczegółową analizą działania napędu, co w rezultacie umożliwi
jego duplikację. To fascynujące - wygląda na to, że replikacja tych
silników leży w granicach naszych możliwości. Musimy jedynie zrozumieć
znaczenie poszczególnych części.

Wraz z astronawigacją i systemami wykrywania Obcych, technologia napędu
stanowi jeden z trzech filarów, na których oparte jest UFO. Zrozumienie
jej przybliży nas ku konstrukcji międzyplanetarnego statku obronnego.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Technologia napędu Obcych

Dowódco, z radością melduję, że udało nam się zakończyć badania nad
technologią napędu Obcych. Rozgryźliśmy tajniki budowy silnika i w końcu
znamy ścieżkę antymaterii od zbiornika paliwa aż do komory reakcyjnej.

Pozwolę sobie zacytować jeden z moich poprzednich raportów:

(Teoria UFO) „Napęd pojazdów Obcych to rodzaj silnika rakietowego, ale
niczego podobnego nigdy na Ziemi nie zbudowano. Do wytwarzania ciągu
używana jest bezpośrednia anihilacja materii i antymaterii. Protony i
antyprotony umieszczane są w komorze reaktora, a siła wybuchu stanowi
siłę odrzutową napędzającą pojazd. Dzięki temu UFO dysponuje ogromną
mocą, a do podtrzymania reakcji nie jest wymagane powietrze ani inne
gazy, co umożliwia silnikowi pracę nawet w całkowitej próżni. Do
utrzymania niskiej temperatury silnika (i zarazem zmniejszenia
możliwości wykrycia UFO za pomocą podczerwieni) stosowany jest bardzo
zaawansowany system chłodzenia, który nieustannie obmywa silnik ciekłym
azotem. Ciepło wytwarzane przez silnik przekształcane jest również w
elektryczność na potrzeby pojazdu.”

W tym projekcie dowiedzieliśmy się, jak silniki te są zbudowane, jak
nimi sterować oraz jak obecnie możemy wykorzystać je w naszej flocie
powietrznej. Powinniśmy być w stanie reprodukować te silniki i użyć ich
w każdy sposób, jaki może nam przyjść do głowy. Obawiam się jednak, że
ich produkcja jest w naszych ziemskich warunkach niezwykle kosztowna.
Przez wzgląd na skomplikowane użycie obcych materiałów, czułą
elektronikę i system chłodzenia ciekłym azotem, jest to prawdziwe
wyzwanie dla naszych możliwości produkcyjnych.

Być może, by zrozumieć przechowywanie i kontrolę antymaterii trzeba
będzie przeprowadzić dodatkowe badania, jednak nasze ulepszenia do
silników to gotowe jednostki - składają się jedynie z silnika Obcych i
paru adaptacji dla ludzkiej technologii. Będziemy w stanie wprowadzić
je, gdy tylko uzyskamy ilość paliwa wystarczającą do celów operacyjnych.

Jak już wspomniałem, różnica między naszymi silnikami na paliwo płynne a
tymi na antymaterię jest druzgocząca. Gdy zaczniemy instalację tych
silników w naszych samolotach, nasi piloci będą potrzebowali dodatkowych
szkoleń, aby dowiedzieć się o możliwościach ich maszyn. Dlaczego? Zaraz
to wyjaśnię.

W normalnym wojskowym silniku rakietowym lekkie przesadzenie z
przepustnicą może spowodować utratę przytomności i inne nieprzyjemne
dolegliwości spowodowane siłą przyśpieszenia. Zdarzało się, że piloci
ginęli z powodu nadmiernego przeciążenia.

W silniku na antymaterię ten problem rośnie kilkusetkrotnie. Silniki
mają taką moc, że przeciążenie może zmienić pilota w krwawą miazgę.
Nawet nasze samoloty mogą źle znosić to przyśpieszenie - nasi mechanicy
będą musieli być wyjątkowo ostrożni w sprawdzaniu zmęczenia metalu i
uszkodzeń powierzchni. Niewielkie pęknięcie może spowodować, że nasze
samoloty rozpadną się na pół w czasie lotu.

Jednakże to nie powinno być problemem, o ile tylko piloci i mechanicy
zachowywać będą szczególną ostrożność podczas wykonywania swoich zadań.
Dokonaliśmy kilku obostrzeń w protokole sprawdzania stanu technicznego
pojazdów wyposażonych w obcy napęd. Jedyną przeszkodą będzie więc
przeszkolenie naszych pilotów w zakresie obsługi tych silników.

--mjr Navarre

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Alien Propulsion`
` `[`Alien Materials`](Research/Alien_Materials "wikilink")

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")