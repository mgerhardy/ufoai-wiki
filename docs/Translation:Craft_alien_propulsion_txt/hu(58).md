# UFOpédia bejegyzés

## Kutatási terv

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Kutatási terv: Idegen Lökhajtás

Parancsnok, az idegenektől szerzett antianyag hajtóművek már a
megérkezésük óta lázban tartotta a csapatomat. Az idegen nyersanyagokról
gyűjtött tudásunkkal azt hiszem képesek leszünk belemerülni a
részletekbe és leutánozni ezt a technológiát. Érdekes módon, úgy tűnik
magát a hajtómű egészét le tudnánk másolni, ha rájönnénk különböző
részeinek a funkciójára és megalkotásuk módjára.

Az Idegen Űrnavigációval és az Idegen Érzékeléssel együtt, az Idegen
Lökhajtás az UFO tervezés három alapkövének egyike. A megértésével egy
nagy lépéssel közelebb leszünk ahhoz, hogy egy légkör-képes bolygóközi
védelmi űrrepülőt építsünk.

--Navarre alezr.

## Eredmény

**Címzett:** PHALANX Bázisparancsnok, PHALANX Atlanti Műveleti
Parancsnokság

**Feladó:** Paul Navarre alezr., PHALANX Atlanti Műveleti Parancsnokság,
K&F mérnöki részleg

**Dátum:** %02i %s %i

**Tárgy:** Re: Idegen Lökhajtás

Parancsnok, örömmel jelentem az idegen lökhajtás programunk sikerét.
Megfejtettük a hajtómű működésének rejtélyeit, és végre megértettük
milyen utat jár be az antianyag, üzemanyagtartálytól reakciókamráig.

Idézet az előző jelentésemből:

(UFO Elmélet) "Az idegen lökhajtásrendszer olyan rakétahajtómű, amelyhez
foghatót sehol a Földön nem építettek eddig. Tolóerő kifejtéséhez
közvetlen anyag-antianyag megsemmisülést használ, oly módon, hogy
protonokat és antiprotonokat lő a reakciókamrába, majd a robbanás erejét
a motor hátulján át kifele irányítja. Ez rendkívüli hajtóerőt biztosít
az UFO-nak, valamint a reakciónak nincs szüksége levegőre vagy egyéb
gázokra, így teljes vákuumban is képes égni. Egy igen fejlett
hűtőrendszer pumpál folyékony nitrogént folyamatosan a motortéren
keresztül, egyrészt a túlmelegedés ellen, másrészt az infravörös
ujjlenyomat csökkentése érdekében. A motorhőt még a gép elektromos
szükségleteinek az ellátására is felhasználják."

Ezzel a projekttel sokat tanultunk ezeknek a hajtóműveknek a
felépítéséről, irányításáról, és hogy hogyan tudnánk a saját gépeink
számára átalakítani. Mostanra képesek vagyunk lemásolni ezeket a
hajtóműveket és bármilyen elképzelhető célra fel tudjuk használni.
Figyelmeztetnem kell viszont; rendkívül költséges lesz az előállításuk.
Figyelembe véve az idegen anyagok komplex felhasználását, az érzékeny
elektromágnesességet illetve a folyékony nitrogén alapú hűtőrendszert, a
gyártásuk meglehetősen feszegeti a termelési képességeink határait.

Némileg több kutatás szükséges az irányításhoz és az
antianyag-tároláshoz, de maga a hajtómű-fejlesztések független
egységeket képeznek -- valójában csak egy lemásolt idegen hajtóművet
láttunk el illesztőkkel, hogy emberi technológiához tudjon kapcsolódni.
El is kezdhetjük az átalakításokat amint szerzünk elég üzemanyagot
ahhoz, hogy a levegőben tartsuk a repülőflottánkat.

Korábban is említettem már, hogy az erő-egyenlőtlenség a folyékony
üzemanyaghajtású motoraink és ezek között az anyag-antianyag hajtóművek
között egyszerűen elképesztő. Amikor ezeket elkezdjük alkalmazni a
gépeinkben, a pilótáinknak komoly módon felül kell bírálniuk a korábbi
kiképzésüket, ha a gépeik képességeiről van szó. Hadd magyarázzam el.

Ha az ember egy szokványos katonai repülőgépben egy kicsit is túl sok
gázt ad egy szoros kanyarban, akkor a gyorsulás ereje megromlott döntési
képességet és eszméletvesztést is okozhat. Halt már meg pilóta
túl-gyorsulásban.

Egy antianyag-hajtású repülőgépben ezek a problémák a százszorosára
nőnek. A hajtómű olyan erős hogy egy túlgyorsulás könnyen véres péppé
változtathatja a pilótaülésben ülő embert. Még maga a gép is nehezen
boldogul a gyorsulás kibírásával, és a repülőmérnökeinknek rendkívül
alaposan kell ellenőrizniük a géptörzset anyagfáradás, hajszálrepedések
és az elhasználódás egyéb jelei után kutatva. Egy aprócska szerkezeti
repedés miatt a gépeink a levegőben széteshetnek. A mechanikus
sebességkorlátozók sem érnek itt sokat -- a legtöbb G-stresst kanyarok
közben lehet tapasztalni.

Mégis, ez nem fog problémává válni egészen addig, amíg mindenki --
pilóták és gépészek egyaránt -- szerfelett óvatosan végzi a munkáját.
Komoly szigorításokat vezettünk be a biztonsági és ellenőrzési
protokolljainkban kizárólag az antianyag-hajtotta repülők számára. A
pilótáink újraképzése az egyedüli akadály ezen idegen meghajtók
felhasználására.

--Navarre alezr.

# Research Tree Data

**(This information for reference only; do not translate or include
in-game.)**

*`Prerequisites:`*
` 1 Alien Propulsion`
` `[`Alien Materials`](Research/Alien_Materials "wikilink")

*`Opens:`*

------------------------------------------------------------------------

See also [Vehicles & UFOs](Vehicles_&_UFOs "wikilink")

[Category:General](Category:General "wikilink")
[Category:Aircraft](Category:Aircraft "wikilink")