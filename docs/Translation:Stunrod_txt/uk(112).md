# Запис із НЛО-довідника

## Пропозиція

Пане командувачу,

я сподіваюся, що не переступаю межі своєї компетенції, але в мене є
важлива технічна пропозиція на дослідження, а саме створення нового
засобу для екіпіровки бійців PHALANX на завданні. Я розумію, що це не
входить у сферу обов'язків мого підрозділу. Однак, я вже обговорював це
з Наварре, але він не побачив необхідності у даному предметі. У мене не
залишається іншого виходу, аніж звернутись із своєю пропозицією
безпосередньо до вас.

Як вам відомо, нам таки не вдалося захопити жодного живого прибульця під
час тактичних операцій за весь час цієї війни. Тепер, коли ми знаємо, як
зберегти їх живими в умовах ізоляції, відсутність полонених стає
серйозною перешкодою на шляху наших біологічних та хімічних досліджень.
Нам для вивчення потрібні зразки живої тканини, яка виконує свої
природні функції в живому організмі, і у нас немає можливості просто
клонувати деяких прибульців для досліджень. Нам потрібні бранці. Якомога
швидше.

Ось чому я хочу запропонувати просту, але потужну електрошокову зброю,
яка подібно до військового паралізатора, служитиме для знешкодження
противника без його вбивства. Це мав би бути дворучний переносний засіб
з великою батареєю та перемикачем потужності розряду, найбільший з яких
зміг би знешкодити роботів прибульців, таких як "Кровопивець". Ми у
відділі біобезпеки вважаємо, що будь-який прибулець від дії цієї зброї
буде знешкодженим достатньо довго, щоб наші оперативники взяли ситуацію
під свій контроль та захопили полонених.

Наварре, однак, вважає, що така зброя може становити небезпеку для наших
бійців і це "повернення до 20-го століття", й відмовляється підтримати
проект. Схоже, він не розуміє всієї повноти ситуації. У нас немає
альтернативного способу знешкодження ворога. Командувачу, нам потрібна
ця зброя рівнозначно, як живі бранці з поля бою. Ми не можемо
сподіватись, що підстрелимо кількох, а потім при поверненні на базу
зможемо підлатати одного чи двох. Навіть, якщо й прийняти до уваги такий
варіант, то мій відділ потребуватиме більшого, набагато більшого
фінансування для належного ведення досліджень та допитів.

Я сподіваюсь на ваше розуміння. Будь-ласка видільть лабораторний час та
фінансування для цього проекту, як тільки зможете, і я в свою чергу
надам кількох своїх людей для сумісної роботи. Я, звичайно, був би
радий, якби ви змогли розяснити ситуацію кмд. Наварре. Я впевнений, він
буде щасливий отримати звістку від вас.

З повагою,

Док. Коннор

## Результат

Пане командувачу,

ми завершили створення прототипу нашої експерементальної електричної
зброї і тепер вона готова до масового виробництва.

Принцип дії електрошокера, як ми його називаємо, не потребує глибоких
роз'ясненнь. Це електричний кийок, який вражає паралізуючим розрядом
будь-що, чого торкнеться контактами на одному зі своїх кінців. Силу
розряду користувач може легко налаштувати; дуже сильний розряд може
тимчасово вивести з ладу системи роботизованих прибульців, але ураження
такої сили може бути вельми смертельним для органічних осіб.
Електрошокер також спроможний оглушити чи навіть вбити людину, якщо та
опинилась занадто близько. Отож, потрібно бути уважним при застосуванні.

Використання в бою досить легке. Солдат повинен максимально зблизитись
із супротивником, доторкнутись контактами до його шкіри чи броні та
натиснути на важіль. Вивільнений електрозаряд паралізує чи знешкодить
суб'єкта на деякий час, навіть через броню чи захисне покриття. Період
безсвідомості дуже відрізняється від виду особи та й конкретного
представника цього виду, його захищеності, метаболізму, психічного стану
та багато чого іншого. Боюся, що я не зможу надати конкретні цифри на
даний час. Тим не менш, ми оцінюємо здатність шокера надати нам більш,
ніж достатньо часу для роззброєння та захоплення полоненого.

Ми повністю усвідомлюємо складність завдання зближення з прибульцем для
двобою, щоб вийти з нього переможцем. З цього приводу ми армували корпус
електрошокера, щоб захистити його від перерубування керр-лезом. Шокер
спроектовано так, що в надзвичайній ситуації його можна використати у
якості звичайного кийка чи битки і він не зламається, не трісне та не
втратить працездатності.

Нажаль, із цими потужними батареями, електричними системами та
додатковою бронею, шокер став досить важкою зброєю. Для ефективного
використання в бою його потрібно утримувати обома руками, але це не
забороняє в разі необхідності кинути гранату чи звільнити одну руку для
пострілу з пістолета.

Напруга, яку шокер може неодноразово видавати на виході, робить його
найпотужнішою електричною зброєю на Землі на цей час. Однак, незважаючи
на всі зусилля з удосконалення цього проекту, ми ще не володіємо
технологією для створення зброї дальньої дії, яка б відповідала
можливостям електрошокера. Електролазери все ще занадто слабкі,
порівняно з їхнім енергоспоживанням, а проводові тазери можуть бути
використані тільки один раз на обмеженій відстані. Але ми шукаємо
способи адаптації елементів живлення прибульців для використання в
електролазерах PHALANX. Це відкриває велику перспективу для наших
майбутніх біодосліджень.

Дякую вам, пане командувачу, за підтримку мого проекту. Я твердо
переконаний, що це допоможе нам у наших намаганнях захопити живих
прибульців. Надалі я передам усі технічні матеріали кмд. Наварре,
оскільки це в його компетенції.

З повагою,

Док. Коннор

### Тип ураження

- [шок](Ураження/шок "wikilink")

### Навики

- [ближній бій](Навики/ближній "wikilink")

## Посилання

- [Керр-лезо](Translation:Kerrblade_txt/uk "wikilink")
- [Stun Grenade](Translation:Stungren_txt/uk "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Alien Breathing Apparatus`](Research/Alien_Breathing_Apparatus "wikilink")

*`Opens:`*
` Enables production -- Stun Rod`
` `[`Electrolaser`](Equipment/Primary_Weapons/Electrolaser "wikilink")`, with `[`D-F Cartridge`](Equipment/Ammunition/D-F_Cartridge "wikilink")

[Category:General](Category:General "wikilink")
[Category:Weapons](Category:Weapons "wikilink")