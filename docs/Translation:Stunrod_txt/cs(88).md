# Záznam v UFOpaedii

## Návrh

**KOMU:** Velitel základny, PHALANX, Velení atlantických operací

**OD:** Dr. Connor, VaV: biologické oddělení, PHALANX, Velení
atlantických operací

**DATUM:** %02i %s %i

**PŘEDMĚT:** Návrh: Paralyzátor

Veliteli,

Věřím, že nepřekračuji své hranice, ale mám důležitý návrh k provedení
technického výzkumu, návrh vytvořit novou součást výbavy PHALANXu pro
použití našimi polními jednotkami. Uvědomuji si toto překročení
zodpovědnosti mého oddělení. Nicméně již jsem o věci diskutoval s
velitelem Navarre a jemu se tato věc nezdála příliš potřebnou. Nemám na
vybranou, než jít s tímto návrhem přímo za Vámi.

Jak víte, zatím se nám nepodařilo zajmout živého cizáka v průběhu
taktických střetnutí této války. Nuže ačkoliv víme, jak je zachovat při
životě v našich cizáckých celách, nedostatek exemplářů způsobuje
opravdovou překážku našich biologických i chemických výzkumů.
Potřebujeme živou tkáň ke studiu, předvedení jejich přirozených funkcí
uvnitř živého těla a nemáme schopnost jednoduše naklonovat nějaké cizáky
kvůli výzkumům. Potřebujeme vězně. Čím dřív, tím líp.

To je důvod, proč bych rád navrhl jednoduchou ale vysoce výkonnou
elektrošokovou zbraň, ne nepodobnou vojenské omračující pušce, která by
byla navržena k zneschopnění našich nepřátel bez jejich zabití. Mělo by
to být dvojruční přenosné zařízení s velkou baterií a několika
nastavitelnými stupni účinku - vyšší z nich by měl být dostatečný ke
zneschopnění cizáckých robotů jako třeba Bloodspider. V našem
biologickém oddělení věříme, že všichni cizáci zasažení touto zbraní
budou zneškodněni dost dlouho, aby naši vojáci převzali kontrolu nad
situací a zajistili vězně.

Nicméně velitel Navarre má pocit, že taková zbraň bude nebezpečná pro
naše vojáky a "návratem do 20. století" a odmítá její schválení. Zdá se,
že nerozumí tomu, že nemáme alternativní metodu zneschopnění nepřátel,
než vyžadující elektrické napětí. Veliteli, potřebujeme tuto zbraň tak
nutně, jako potřebujeme živé cizáky z bojiště. Nemůžeme je pouze střílet
a doufat, že jednoho nebo dva zase zalátáme po návratu na základnu.
Pokud uspějeme v tomto úkolu, potřeby mého oddělení budou daleko, daleko
vyšší, než ty pro vhodné výzkumy a výslech.

Doufám ve Vaše porozumění. Prosím autorizujte využití laboratoří a
financování tohoto projektu jak budete moci a já dostanu nějaké lidi z
technického oddělení, abychom společně vypracovali tento projekt. Byl
bych samozřejmě potěšen, pokud byste věc vysvětlil veliteli Navarre.
Jsem si jistý, že bude mít radost z Vaší zprávy.

S pozdravem,

Dr. Connor

## Výsledek

**KOMU:** Velitel základny, PHALANX, Velení atlantických operací

**OD:** Dr. Connor, VaV: biologické oddělení, PHALANX, Velení
atlantických operací

**DATUM:** %02i %s %i

**PŘEDMĚT:** Výsledek: Paralyzátor

Veliteli,

Dokončili jsme výrobu prototypu naší experimentální elektrické zbraně,
která je nyní připravena k zavedení do sériové výroby.

Myšlenka omračujícího obušku, jak jsme jej nazvali, nevyžaduje obšírné
vysvětlování. Jedná se o elektrickou tyč, která přenese omračující
elektrický šok na cokoliv, co se dostane do kontaktu se špičatými
výčnělky na přední části zbraně. Intenzita úderu může být lehce
nastavitelná uživatelem; vysokonapěťové šoky mohou dočasně přetížit
systémy cizáckých robotů a způsobit jejich vypnutí, nicméně takové silné
údery aplikované na organické nepřátele mohou být poměrně smrtící.
Omračující obušek je také více než schopný omráčit nebo popravit každou
lidskou bytost, která se dostane do přílišné blízkosti. Doporučuje se
opatrnost.

Bojové využití je jednoduché. Voják jím vyzbrojený napadne zblízka
cizáka, přitiskne špičaté výčnělky k nepřítelově pokožce nebo pancíři a
zmáčkne spoušť. Následující elektrický výboj způsobí obráčení nebo
zneschopnění subjektu po nějaký čas, dokonce i přes pancíř nebo
ochrannou pokožku. Období bezvědomí bude rozdílné druh od druhu a mezi
různými jedinci v závislosti na době expozice, jejich metabolismu,
mentálnímu stavu apod. Bohužel nemohu zaručit zatím žádné pevné číselné
údaje. Nicméně odhadujeme, že omračující obušek nám poskytne více než
dostatečný čas na to, abychom zajistili vězně a zneškodnili je.

Plně si uvědomujeme obtížnost boje s cizáky zblízka. To je důvod, proč
jsme opancéřovali tělo obušku, aby obstálo proti Rrrozparovači bez
rozpůlení vedví. Naneštěstí se všemi bateriemi s dlouhou výdrží,
elektrickými systémy a přídavným pancéřováním se omračující obušek stal
poměrně hromotluckou zbraní. Bude vyžadovat obě ruce k jeho efektivnímu
použití v boji jako šťouchadlo nebo tupá úderná zbraň, ačkoliv to nebude
omezovat házení granátů nebo použití pistole druhou rukou.

Výstup, který může omračující obušek produkovat -- opakovaně -- z něj
činí nejvýkonnější elektrickou zbraň na Zemi v této době. Nicméně přes
úsilí přivést naše návrhy dále k dokonalosti, zatím nemáme technologii
dostatečnou k vytvoření zbraní s větším dosahem, které by mohly
odpovídat schopnostem omračujícího obušku. Elektrolasery jsou stále
příliš slabé kvůli své spotřebě energie a tasery s dráty mohou být
použity pouze na omezené vzdálenosti. Hledáme způsoby adaptace cizáckých
elektrických článků pro využití v elektrolaserech PHALANXu. To je
pravděpodobně velký příslib do budoucna pro naše bilologické výzkumy.

Děkuji za Vaši shovívavost s tímto programem. Pevně věřím, že bude
velkou pomocí pro naše úsilí o záskání zajatců.

S pozdravem,

Dr. Connor

### Typ zranění

- [omráčení](Damage/stun_electro "wikilink")

### Odbornost

- [zblízka](Skills/close "wikilink")

## Odkazy

- [Rrrozparovač](Vybavení/Záložní_zbraně/Rrrozparovač "wikilink")
- [Plynový granát](Vybavení/Ruzné/Plynový_granát "wikilink")

# Research Tree Data

**(This information for reference only; do not translate or include
in-game.)**

*`Prerequisites:`*
` `[`Alien Breathing Apparatus`](Research/Alien_Breathing_Apparatus "wikilink")

*`Opens:`*
` Enables production -- Stun Rod`

[Category:General](Category:General "wikilink")
[Category:Weapons](Category:Weapons "wikilink")