# UFOpeedia sissekanne

## Ettepanek

**Kellele:** Baasi ülemjuhataja, PHALANX, Atlandi Operatsioonide
Juhativasutus

**Kellelt:** Dr. Connor, R&D: Bioloogia- ja Hoidlaosakond, PHALANX,
Atlandi Operatsioonide Juhativasutus

**Kuupäev:** %02i %s %i

**Pealkiri:** Ettepanek: Elektrišokirelv

Ülemjuhataja,

Loodetavasti ei ületa ma oma volitusi, kuid mul on oluline
uurimisettepanek luua uut tüüpi tehnilist varustust PHALANX-i
väliagentidele. Ma olen teadlik, et sllised ettepanekud ei ole minu
osakonna kompetentsis. Aga kuna ma juba arutasin seda Cdr. Navarrega,
ning me ei jõudnud kõnealuse eseme vajalikkuses üksteisemõistmisele, ei
jäänud mul muud üle, kui tulla selle ettepanekuga otse Teie juurde.

Teatavasti, kõikide nende nädalate jooksul mil see sõda on kestnud, ei
ole meil taktikaliste operatsionide käigus õnnestunud seni ühtegi
tulnukat elusalt vangistada. Nüüd, kui me teame, kuidas neid hoidlas
elus hoida, on elusate isendite puudumine saamas tõsiseks takistuseks
meie bioloogilisele ja keemilisele uurimistööle. Meil on vaja uurida
elus kude, mis täidab oma loomulikke funktsioone elusas organismis, ning
meil ei ole võimalik tulnukaid nende uurimiseks lihtsalt kloonida. Vaja
on vange, ning võimalikult peatselt.

Seepärast teeksin ma ettepaneku võtta kasutusele lihtne kuid kõrge
pingega elektrišokirelv, sarnane sõjaväelises kasutuses oleva
elektrišokirelvaga, mis on mõeldud vastaste kahjutukstegemiseks ilma
neid seejuures tapmata. See saaks olema kaasaskantav kahekäerelv suure
akuga ning mitme töörežiimiga, tugevaim neist peaks tegema kahjutuks
isegi tulnukate roboteid nagu näiteks vereämbliku. Meie osakonnas
usutakse, et mistahes tulnukat õnnestub niiviisi võitlusvõimetuks teha
piisavalt pikaks ajaks et ta vangistada.

Siiski, Cdr. Navarre arvab, et sellise relva kasutamine asetaks meie
sõdurid ohtu ja oleks "tagasipöördumine 20-ndasse sajandisse", ning
keeldub sellele heakskiitu andma. Meil ei ole muud võimalust vastaseid
vajaliku pingega kahjutustada. Ülemjuhataja, meil on sellist relva vaja
samavõrd kui meil on vaja elusalt kätte saadud tulnukaid. Me ei saa neid
lihtsalt maha lasta ja loota, et meil õnnestub paar tükki missioonilt
naasmisel jälle kokku lappida. Isegi kui sellisel viisil oleks võimalik
edu saavutada, on minu osakonna vajadused korralikeks uuringuteks ja
ülekuulamiseks palju-palju suuremad.

Ma jään lootma teiepoolsele mõismisele. Palun autoriseerige laboriaeg ja
finantseerimine sellele projektile esimesel võimalusel, ning ma kaasan
inimesi tehnikaosakonnast, et selle projekti arendamine saaks
korralikult läbi viidud. Muidugi näeksin ma meeleldi, et Te selgitaksite
asjaolusid Cdr. Navarrele. Kindlasti on ta rõõmus Teilt sõnumeid saades.

Lugupidamisega,

Dr. Connor

## Tulemus

**Kellele:** Baasi ülemjuhataja, PHALANX, Atlandi Operatsioonide
Juhativasutus

**Kellelt:** Dr. Connor, R&D: Bioloogia- ja Hoidlaosakond, PHALANX,
Atlandi Operatsioonide Juhativasutus

**Kuupäev:** %02i %s %i

**Pealkiri:** Re: Elektrišokirelv

Ülemjuhataja,

Me oleme lõpetanud oma eksperimentaalse elektrilise relva
prototüüpimise, ning see on nüüd tootmisse juurutamiseks valmis.

Elektrišokirelva, nagu me seda nimetame, tööpõhimõte pikka selgitust ei
vaja. Tegemist on elektrilise astlaga, mis annab elektrišoki millele
iganes, mis puurub vastu kahte selle tipus paiknevat elektroodi. Šoki
intensiivsust saab kasutaja kergesti reguleerida. Kõrgema pingega šokid
võivad tulnukate robotite süsteemid ajutiselt üleküllastada ja
põhjustada nende väljalülitumist, kuid nii võimsad elektrišokid võivad
orgaanilistele vastastele küllaltki surmavad olla. Ka liiga lähedale
sattuvad inimesed võivad saada elektrilöögi. Seega on soovitav olla
ettevaatlik.

Võitluses kasutamine on lihtne. Sellega relvastatud sõdur astub
tulnukaga lähivõitlusse ja viib elektroodid kontakti vastase naha või
turvisega ning vajutab päästikule. Järgnev elektrilahendus teeb subjekti
mõneks ajaks teadvusetuks või võitlusvõimetuks, isegi läbi turvise või
paksu naha. Teadvusetuse kestus varieerub liigiti ja on individuaalne,
sõltudes kokkupuuteviisist, ainevahetusest, vaimsest seisundist ja
muudest asjaoludest. Paraku ei saa ma veel öelda konkreetseid
parameetreid. Siiski, meie hinnangul on sellise elektrišoki järel rohkem
kui piisavalt aega tulnuka ohutuks vangistamiseks.

Me oleme teadlikud sellest, kui raske on tulnukatega lähivõitlusse
astuda ja võita. Seepärast on elektrišokirelva vars tugevdatud, et
kerrmõõk seda pooleks ei lõikaks. See on disainitud ka hädaolukorras
löögirelvana kasutamiseks, ning ei murdu, mõrane, ega kaota töökindlust.

Kahjuks on kõik need vastupidavad patareid ja elektrisüsteemid teinud
elektrišokirelva üsna kobakaks. Selle efektiivseks kasutamiseks on vaja
kaht kätt, kuid käes kandmine ei takista teise käega granaatide
viskamist või püstoli kasutamist.

Võimaldatud korduvate elektrilöökide tugevus teeb meie
elektrišokirelvast praeguse seisuga võimsaima elektripõhise relva Maal.
Siiski, hoolimata meie pingutustest meie disaine edasi arendada, puudub
meil tehnoloogia võrreldava võimsusega laskerelvade loomiseks.
Elektrolaserid on oma energiavajaduse kohta liiga nõrgad ning juhtmetega
taserid on väga piiratud laskeulatusega ja ühekordselt kasutatavad. Me
kaalume ka perspektiivi võtta kasutusele tulnukate energiaallikad
PHALANX-i elektrolaserites. See on paljulubav võimalus bioloogiliste
uuringute arendamisel tulevikus.

Ülemjuhataja, tänan Teid selle programmi toetamise eest. Ma olen kindlal
veendumusel, et see saab olema suureks abiks meie jõupingutustel
tulnukaid vangistada. Täiendavad tehnilised üksikasjad püüan jätta Cdr.
Navarre kompetentsi, kuhu nad kuuluvadki.

Lugupidamisega,

Dr. Connor

### Kahjustuse tüüp

- [stun](Damage/stun_electro "wikilink")

### Oskus

- [explosive](Skills/explosive "wikilink")

## Lingid

- [Stun Mine](Equipment/Misc/Stun_Mine "wikilink")