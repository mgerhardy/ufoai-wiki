# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**SUB:** Propozycja: detektory Obcych

Dowódco.

W skład zestawu sensorów, w które wyposażone są UFO, wchodzą potężne
aktywne i pasywne systemy skanujące, takie jak radar, lidar, detektory
fal ultrafioletowych i podczerwonych oraz - co nas najbardziej
interesuje - jakiś zupełnie nam nieznany system wykrywania, który
pozwala na wykrywanie UFO z dużo większą skutecznością niż wszystko,
czym obecnie dysponujemy.

Sądzę, że gdybyśmy przyjrzeli się sensorom dokładniej, bylibyśmy w
stanie dowiedzieć się, co za co odpowiada i jak to obsługiwać, oraz jak
reprodukować, jeśli nie wszystkie, to przynajmniej część z nich.
Zaprzęgnięcie tych systemów do pracy już teraz zdecydowanie zwiększyłoby
nasz potencjał obronny, a opracowanie tej technologii będzie niezbędne
dla realizacji potencjalnego programu budowy statków kosmicznych. Nie
wyobrażam sobie bowiem, byśmy byli w stanie zbudować flotę kosmiczną,
dysponując jedynie ziemskimi sensorami.

Wraz z technologią napędu Obcych i astronawigacją, detektory stanowią
jeden z trzech filarów projektowania UFO. Zrozumienie ich przybliży nas
ku konstrukcji międzyplanetarnego statku obronnego.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**SUB:** Re: detektory Obcych

Udało nam się zakończyć badania nad detektorami używanymi w UFO.
Dokładnie rozumiemy już, jak te systemy działają, jak je obsługiwać i
wiemy, jak należy je zmodyfikować tak, byśmy byli w stanie ich używać.

Nasze wstępne przypuszczenia okazały się prawidłowe. Spora część systemu
jest podobna do sprzętu, jaki używamy obecnie. Ich systemy są wprawdzie
nieco bardziej zaawansowane od naszych, ale bazują na znanych nam
koncepcjach. Jak wspomniałem w poprzednim mailu, w skład systemu wchodzą
radar, lidar i kilka innych standardowych rozwiązań.

A teraz przejdźmy do tajemniczego sensora, o którym wspomniałem.

Przez długi czas nie mogliśmy go rozgryźć, gdyż tu, na powierzchni
Ziemi, jego działanie jest zakłócane przez strasznie dużo szumu. Jednak
wysoko w powietrzu sprawy mają się nieco inaczej. Wydaje nam się, że
wiemy już, co to jest i jak działa.

Aby ująć to jak najprościej: to sensor grawitacyjny, który śledzi zmiany
w polu grawitacyjnym, w którym obecnie się znajduje. Każdy obiekt
poruszający się w tym polu zakłóca je w jakiś sposób zależny od jego
rozmiarów, masy i składu. Sensor potrafi identyfikować, czy zaburzeń
dokonał twór naturalny, czy sztuczny, bazując na jego kursie, prędkości
i przyśpieszeniu z 95% skutecznością. Jeśli istnieje najmniejsze
podejrzenie, że zaburzeń dokonał sztuczny twór, system to zgłosi. Sensor
zdaje się działać bardziej efektywnie, jeśli znajduje się w polach
grawitacyjnych silniejszych niż ziemskie.

Sensory połączone są z zaawansowanym komputerem, który analizuje
wszystkie zebrane dane i przepuszcza je przez serię filtrów, zmienianych
w zależności od potrzeb pilota i reszty załogi. Można albo wybrać małą
czułość, w przypadku gdy występuje dużo zakłóceń, albo większą, jeśli
chcemy wykryć dobrze zamaskowany obiekt.

Interesujące jest też, że komputer związany z systemem wykrywania jest
bezpośrednio połączony z systemem kontroli ognia, pomagając w
przewidywaniu manewrów celu i obronie punktowej (o ile pojazd posiada
taką możliwość).

Część tej technologii może zostać zastosowana w naszych istniejących
instalacjach naziemnych oraz naszych samolotach. Powinno to zwiększyć
ich skuteczny zasięg wykrywania, sprawiając, że UFO trudniej będzie
uniknąć wykrycia. Największą praktyczną korzyścią byłaby możliwość
stworzenia nowej serii instrumentów, która zwiększyłaby szanse naszych
myśliwców.

Oczywiście obecne korzyści nie są najważniejsze. Największą potencjalną
zaletą jest możliwość zastosowania sensorów w naszej przyszłej flocie
kosmicznej, gdyż w kosmosie, bez możliwości kontaktu z obsługą radarów
naziemnych, nasi piloci bardzo będą potrzebować dodatkowego sprzętu.

--mjr Navarre