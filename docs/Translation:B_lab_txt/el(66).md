## Σχεδιάγραμμα -- Εργαστήριο

**ΕΠΙΠΕΔΟ ΑΠΟΡΡΗΤΟΥ ΜΑΥΡΟ**

Μονάδα Αντιμετώπισης Εξωγήινων PHALANX

Κατασκευαστική σύνοψη, Εξουσιοδότηση Σ' -- Μόνο για τα μάτια του
Διοικητή

Αρχειοθέτηση: 02 Οκτωβρίου 2021

Από: Δρ. Richard Strohm, Διεύθυνση Έρευνας & Ανάπτυξης: Τμήμα Βιολογίας
& Περιορισμού, PHALANX, Διοίκηση Επιχειρήσεων Ατλαντικού

------------------------------------------------------------------------

### Σύνοψη

![](Lab.png "Lab.png")Τα εργαστήρια της PHALANX δίκαια θεωρούνται τα
καλύτερα των Η.Π.Α. εδώ και 50 χρόνια. Εμείς αναπτύξαμε την τεχνολογία
αεροσκαφών Στελθ την δεκαετία του 1960 με το αναχαιτιστικό XD4 και
παραμένουμεστο προσκήνιο με την επιτυχία μας πριν 4 χρόνια στην
παρασκευή τεχνητού μεταξιού αράχνης για πρώτη φορά. Αυτά είναι τα
αποτελέσματα όταν συνδυάζεις τους λαμπρότερους ανθρώπους με τον
τελειότερο εξοπλισμό που υπάρχει. Με το να είμαστε στην αιχμή της
τεχνολογίας εξασφαλίζουμε την ετοιμότητά μας ενάντια σε μια πιθανή
εξωγήινη απειλή.

Τα νέα μας εργαστήρια είναι εξοπλισμένα για κάθε είδους έρευνα:
βιοτεχνολογία, νανοτεχνολογία, υψηλής ενέργειας λέιζερ, φυσική
σωματιδίων και πολλά άλλα. Οτιδήποτε χωράει να μπει μέσα στο εργαστηρίου
μπορούμε να το μελετήσουμε, να το αναλύσουμε και να το
αποσυναργολογήσουμε με επιτυχία. Διαθέτει θάλαμους καλλιέργειας για τη
δημιουργία οποιαδήποτε οργανικής ύλης μπορεί να χρειαστεί, ολογραφικούς
προβολείς για ελέγχους και τρισδιάστατη προσομοίωση, εγκαταστάσεις
λέιζερ και μικροκυμμάτων, ένα μικρό τοκαμάκ πυρηνικής σύντηξης για την
έρευνα πλάσματος και έναν ισχυρό επιταχυντή σωματιδίων.

Κάθε μια από τις παραπάνω εγκαταστάσεις θα κόστιζε μια περιουσία σε
οποιαδήποτε πολιτική επιχείρηση ή στρατιωτικό πάροχο, όμως χάρη στην
εμπειρία και την αποτελεσματικότητά μας μπορούμε να τους κατασκευάζουμε
και να τους συντηρούμε με πολύ μικρότερο κόστος. Παράλληλα, μειώνεται
σημαντικά ο απαιτούμενος χρόνος για κάθε ερευνητικό έργο καθώς έχουμε
άμεσα διαθέσιμο οποιονδήποτε εξοπλισμό μπορεί να χρειαστεί. Τα
ερευνητικά υψηλού επιπέδου που εκτελούμε αξιοποιούν συνεχώς όλες τις
παρεχόμενες εγκαταστάσεις.

Το εργαστήριο θα παραμείνει ένα από τα σημαντικότερα κομμάτια της
αμυντικής στρατηγικής μας για όσο θα λαμβάνουμε την απαιτούμενη
χρηματοδότηση. Αν θέλουμε να νικήσουμε τον οποιονδήποτε εχθρό θα πρέπει
πρώτα να τον γνωρίσουμε, ίσως ακόμα και να τον καταλάβουμε. Για να το
πετύχουμε αυτό θα χρειαστούμε τις καλύτερες ερευνητικές εγκαταστάσεις
που διαθέτει η ανθρωπότητα και αυτές είναι τα Εργαστήριά μας.

Για να λειτουργήσει το Εργαστήριο χρειάζεται έναν λειτουργικό Σταθμό
Ενέργειας και ένα Διοικητήριο.

### Προτεινόμενο Δόγμα Χρήσης

Οι επιστήμονές μας δεν χρειάζονται ένα Εργαστήριο για να ζήσουν στη
βάση, όμως δεν μπορούν να κάνουν τη δουλειά τους χωρίς αυτό. Θα πρέπει
να κατασκευάσουμε και να λειτουργούμε όσα περισσότερα εργαστήρια μπορεί
να χρειαστούμε και να χρηματοδοτήσουμε. Θα χρειαστεί να αναλύσουμε και
να αντιγράψουμε (όπου αυτό είναι εφικτό) όλες τις εξωγήινες τεχνολογίες
το συντομότερο δυνατόν.

Σε σύγκριση με άλλα εργαστήρια, το δικό μας είναι σχετικά οικονομικό
στην κατασκευή ενώ παρέχει χώρο για την πλήρη απασχόληση 10 επιστημόνων.

Σε ενδεχόμενη επίθεση στη βάση μας, το Εργαστήριο αποτελεί στόχο μέσης
προτεραιότητας. Αν οι εξωγήινοι γνωρίζουν τόσα για μας ώστε να επιτεθούν
άμεσα στις βάσεις μας, είναι σχεδόν σίγουρο ότι θα προσπαθήσουν να
σταματήσουν τα ερευνητικά μας έργα. Υπάρχουν ευκολότεροι στόχοι οι
οποίοι μπορεί να κρίνουν την επιβίωση ολόκληρης της βάσης -- ειδικά ο
Σταθμός Ενέργειας -- όμως, αν βρούνε την ευκαιρία, οι εξωγήινοι ίσως
μπουν στον κόπο να ρίξουν εκρηκτικά μέσα στα γεμάτα με ευφλεκτες ύλες
εργαστήριά μας. Η ελλιπής προστασία των εργαστηρίων μας μπορεί να
προκαλέσει σημαντικές ζημιές στη βάση.

### Πρόσθετα

Παράρτημα, Δρ. Dolan Connor, 16 Μαρτίου 2084:

Ύστερα από λεπτομερή έλεγχο των αρχείων για τα εργαστήρια της PHALANX
κατέληξα στο συμπέρασμα ότι αυτά τα σχέδια ήταν πολύ μπροστά από την
εποχή τους. Ο σχεδιασμός είναι ακόμη εφαρμόσιμος και μπορεί να
προσαρμοστεί στις ανάγκες μας με πολύ μικρες βελτιώσεις του εξοπλισμού.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")