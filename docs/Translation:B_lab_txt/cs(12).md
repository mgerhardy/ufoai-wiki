## Dokumentace -- Laboratoř

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Zpráva o zařízení, prověření Sigma -- pouze pro velitele

Zaznamenáno: 2. října 2021

Kým: Dr. Richard Strohm, VaV: biologické oddělení, PHALANX, Velení
tichomořských operací

------------------------------------------------------------------------

### Souhrn

![](Lab.png "Lab.png") Existuje důvod, proč jsou laboratoře PHALANXu
považovány za nejlepší ve Spojených státech za posledních 50 let. V
šedesátých letech 20. století jsme vynalezli leteckou technologii
Stealth použitou na stíhačce XD4 a zůstali jsme na čele s prvním uměle
vyrobeným pavoučím vláknem před čtyřmi lety. Toto jsou výsledky spojení
nejbystřejších lidí s nejlepším dostupným vybavením. Tím, že se udržíme
na čele, zajistíme připravenost na případnou cizáckou hrozbu.

Naše nové laboratoře jsou vybaveny pro jakýkoliv druh výzkumu:
biotechnologii, nanotechnologii, výkonné lasery, částicovou fyziku atd.
Není nic co se vejde mezi zdi laboratoře a nemůže být řádně zkoumáno,
rozpitváno nebo rozebráno. To vše díky pěstícím nádržím, které jsou
schopné vytvořit jakoukoliv potřebnou organickou hmotu, holografickým
projektorům pro testování a 3D simulace, laserové a maserové aparatuře,
miniaturnímu fúznímu reaktoru typu tokamak pro výzkum plasmy a výkonném
urychlovači částic.

Každé z těchto zařízení by v civilním provozu nebo vojenském podniku
stálo celé jmění, ale díky našim zkušenostem a efektivitě je můžeme
všechny vybudovat a udržovat za zlomek ceny. Časy projektů jsou taktéž
mnohonásobně kratší díky dostupnosti mnoha typů zařízení v potřebném
okamžiku. Náš špičkový výzkum všechna tato zařízení využívá naplno a
nepřetržitě.

Dokud budeme dostávat potřebné finance, laboratoř zůstane jednou z
nejvíce nepostradatelných částí naší obranné strategie. Abychom mohli
porazit libovolného nepřítele, nejdříve ho musíme poznat a případně mu i
porozumět. K tomu potřebujeme nejlepší výzkumné zařízení které je
lidstvo schopno postavit a naše takové je.

Pro svou činnost laboratoř vyžaduje funkční elektrárnu a řídící
středisko.

### Taktická doporučení

Naši vědci k životu na základně nepotřebují laboratoř, ale nemohou bez
ní dělat svoji práci. Měli bychom vybudovat a provozovat tolik
laboratoří, kolik bude potřeba a/nebo kolik si můžeme dovolit. Jakmile
to půjde, musí být veškerá mimozemská technologie prozkoumána a pokud to
bude možné i využity její principy.

Výstavba laboratoře je poměrně cenově dostupná a každá poskytuje
pracovní místo pro 10 vědců pracujících 24 hodin denně.

Během možného útoku na základnu jsou to průměrně zajímavé cíle. Jestliže
si budou mimozemští útočníci dostatečně vědomi naší existence k přímému
napadení našich základen, pak s největší pravděpodobností budou chtít
zastavit naše výzkumné programy. Jsou snadnější cíle, které mohou
ohrozit přežití celé základny (zejména elektrárna), ale pokud by se
naskytl náhodný cíl, je docela dobře možné, že by si mimozemšťané
udělali chvilku k položení výbušnin uvnitř laboratoří. Ty obvykle bývají
plné těkavých látek, takže pokud nebudou přiměřeně chráněny, může dojít
k těžkému poškození základny.

### Dodatky

Dodatek, Dr. Dolan Connor, 16. března 2084:

Po přezkoumání souborů laboratorního zařízení PHALANXu jsem dospěl k
závěru, že tyto plány hodně předběhly svou dobu. Návrhy jsou stále
realizovatelné a mohou být přizpůsobeny pro naše účely jen zanedbatelným
vylepšením vybavení.

------------------------------------------------------------------------

[Category:Zařízení základny](Category:Zařízení_základny "wikilink")