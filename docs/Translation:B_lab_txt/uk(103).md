## Плани споруд — Лабораторія

### Огляд

![](Lab.png "Lab.png")Існують причини, чому лабораторії PHALANX вже 50
років вважаються найкращими в США. У шестидесятих роках ми створили
технологію "Стелс" для перехоплювача XD4, та винайшли технологію
створення штучного павучого шовку чотири роки тому. Це результати
поєднання найяскравіших вчених, з найкращим доступним обладнанням.
Залишаючись першими, ми забезпечуємо свою готовність відреагувати на
позаземну загрозу.

Наші нові лабораторії обладнанні для проведення досліджень будь-якого
роду: біо та нанотехнології, високопотужні лазери, фізика часток та
інші. Все, що зможе поміститися у стінах лабораторії, може бути
розібраним, розрізаним та ретельно вивченим. Стандартне оснащення
лабораторії включає у себе біологічні резервуари для вирощування
будь-якого потрібного нам органічного матеріалу, голографічні проектори
для проведення тестів та тривимірної симуляції, лазерні та квантові
установки, мініатюрна установка Токамак для дослідження плазми, та
потужний прискорювач часток.

Будь-що з цього обладнання обійшлося би у величезну суму для цивільних
чи військових замовників, але завдяки нашому досвіду та ефективності, ми
здатні будувати та обслуговувати їх зі значно меншими витратами. Через
доступ до всього потрібного обладнання, зменшується потрібний для
закінчення проектів час. Все це необхідно для наших досліджень найвищого
рівня.

Поки ми отримуватимемо фінансування, Лабораторія залишатиметься ключовою
частиною нашої стратегії захисту. Щоб перемогти будь-якого ворога,
потрібно знати і розуміти його. Для цього знадобляться найкращі
дослідницькі лабораторії, що можуть побудувати люди, і у нас є саме
такі.

Для своєї роботи, Лабораторія потребує Енергостанцію та Командний Центр.

### Рекомендована доктрина

Нашим ученим не потрібна лабораторія для проживання, але вони не зможуть
виконувати свою роботу без неї. Нам слід будувати стільки лабораторій,
скільки потрібно та/або скільки ми можемо собі дозволити. Всі позаземні
технології повинні бути досліджені та, якщо можливо, якнайшвидше
відтворені.

Наші лабораторії коштують значні суми, та забезпечують робочим місцем 10
науковців.

Під час можливої атаки на базу, вони будуть цілями посередньої
важливості. Якщо прибульці знають достатньо про наше існування, вони
скоріш за все захочуть зупинити наші дослідницькі програми. Але існують
набагато легші цілі, знищення яких ставить під загрозу існування усієї
бази — наприклад, Енергостанція. Тим не менш, нападники не пропустять
нагоду закласти вибухівку у приміщенні Лабораторії, яке може бути
наповнене вибухонебезпечними матеріалами. Це може призвести до серйозних
руйнувань бази.

### Додатки

Додаток від Доктор Долан Коннор, 16 березня 2084 року:

Після перегляду файлів опису Лабораторії, я вважаю, що вони значно
випередили свій час. Плани конструкцій все ще актуальні, та можуть бути
адаптовані для наших потреб лише з незначними змінами.

[Category:General](Category:General "wikilink")
[Category:Facilities](Category:Facilities "wikilink")