# Hasło UFOpedii

## Propozycja

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Propozycja: Artefakt Obcych – Pistolet cząsteczkowy

Dowódco.

Podczas jednej z ostatnich misji bojowych nasi żołnierze zetknęli się z
zupełnie nowym typem pistoletu użytym przez Obcych, strzelającym
skupionym promieniem cząstek o bardzo wysokiej energii. Nowa broń wydaje
się być dużo groźniejsza niż porównywalne uzbrojenie laserowe czy
plazmowe. Wstępne testy jej skuteczności względem pancerzy bojowych
używanych przez naszych żołnierzy przynoszą przerażające rezultaty.
Powinniśmy podjąć dokładne badania tak szybko, jak to możliwe.

Prace ruszą, jak tylko otrzymamy Pańską autoryzację.

--mjr Navarre

## Wynik

**DO:** Dowódca Bazy, Dowództwo Operacji Atlantyckich

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

**DATA:** %02i %s %i

**TEMAT:** Re: Artefakt Obcych – Pistolet cząsteczkowy

Dowódco, przesyłam podsumowanie badań pistoletu cząsteczkowego
pozyskanego od Obcych.

Nasze najgorsze przewidywania powoli się ziszczają – technologie, z
jakich korzystają Obcy, daleko wykraczają poza możliwość konstrukcji
Kerrnoży czy uzbrojenia opartego na generowaniu plazmy. Broń
cząsteczkowa reprezentuje poziom wiedzy, do którego trudno nawet nam się
zbliżyć. Rozumiemy mniej więcej zasadę jej działania, jednak nie każdy z
komponentów będziemy w stanie zduplikować.

Broń ta wykorzystuje strumień rozpędzonych prawie do prędkości światła
cząsteczek. Dzięki ich ekstremalnej prędkości strumień cząsteczkowy
niesie olbrzymią energię kinetyczną. Do tej pory technologia ta była
wykorzystywana przez Obcych tylko w uzbrojeniu ich statków; najwyraźniej
jednak zaadaptowanie jej na potrzeby broni ręcznej nie stanowiło dla
nich dużego problemu.

Konstrukcja samego pistoletu na pierwszy rzut oka nie kryje wielu
tajemnic – podstawowy mechanizm to układ soczewek elektrostatycznych
oraz magnesów, skupiających i ukierunkowujących promień cząsteczek.
Ogniwo zasilające, dla kontrastu, to prawdziwy majstersztyk. Magazynuje
i przekazuje olbrzymie ilości energii, jednak sposób, w jaki to się
odbywa, jest dla nas tajemnicą. Z przykrością stwierdzam, że nie udało
się nam nawet zdeaktywować magazynka po jego prawdopodobnym zużyciu
(kiedy pistolet przestał się uruchamiać po naciśnięciu spustu); odczyty
naszych instrumentów wskazywały, że ilość zmagazynowanej energii wciąż
może być piekielnie niebezpieczna, jeśli spróbujemy rozłożyć go na
czynniki pierwsze. Potrzebujemy więcej czasu na dodatkowe badania, jeśli
mamy posunąć się do przodu w tej kwestii, i dużo, dużo więcej czasu i
środków, jeśli mamy pokusić się o jego zduplikowanie.

Jeśli mogę się tak wyrazić, pistolet cząsteczkowy to doprawdy broń z
innej planety, jeśli chodzi o jego efektywność bojową. Jedno
bezpośrednie trafienie, nawet w standardowo opancerzony cel, i jest on
wyeliminowany z pola walki. Dobrze, że tymi "standardowo opancerzonymi
celami" na polu walki nie będą już tylko nasi żołnierze. Jedyne wady tej
broni to nieco niższa celność niż naszych laserowych pistoletów, i duży
odrzut, utrudniający oddawanie strzałów natychmiast jeden po drugim.

Napisałem "duży odrzut"? Powinienem raczej powiedzieć: ekstremalnie duży
odrzut, któremu żołnierz o przeciętnych warunkach fizycznych nie będzie
w stanie sprostać, tzn. prowadzić celnego ognia. Doradzamy wyekwipowanie
w pistolety cząsteczkowe tylko najsilniejszych żołnierzy.

Pistolet cząsteczkowy może być odtąd używany przez naszych żołnierzy.
Jeśli chodzi o dalsze badania nad ogniwem zasilającym tę broń, o
postępach w badaniach będę informował na bieżąco.

--mjr Navarre

### Typ uszkodzeń

- [particle beam](Damage/particle_beam "wikilink")

### Zdolność

- [close](Skills/close "wikilink")

## Linki

- [Pistolet kal. 7.62
  mm](Ekwipunek/Broń_dodatkowa/Pistolet_kal._7.62mm "wikilink")
- [Pistolet
  laserowy](Ekwipunek/Broń_dodatkowa/Pistolet_laserowy "wikilink")