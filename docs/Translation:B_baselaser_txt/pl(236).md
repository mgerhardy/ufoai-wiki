__TOC__

# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Propozycja: wieżyczka laserowa

Dowódco.

Przedstawiam kolejną propozycję badań z zakresu broni laserowej. Każda z
nich, niestety, musi być rozpatrywana oddzielnie ze względu na różnice
technologiczne: rozmiar broni, zapotrzebowanie na energię, złożoność i
systemy z nią związane.

Dzięki programowi badań nad laserami udało się z sukcesem zmniejszyć
zarówno rozmiary ,jak i wagę komponentów. Jednakże wszystko to dotyczyło
jedynie broni piechoty, ew. małych dział. Chcielibyśmy ulepszyć
istniejące naziemne systemy obronne typu ziemia-powietrze, co
pozwoliłoby nam na namierzanie i ostrzeliwanie wroga wysokoenergetycznym
promieniem lasera zasilanym energią, którą nasze elektrownie mogłyby bez
problemu wytworzyć.

Ze względu na niewielką skuteczność baterii rakiet w starciu z
technologią Obcych, nie muszę chyba przypominać, jak ważne jest
stworzenie efektywnego laserowego systemu obronnego. Nie zastąpi on
wprawdzie w pełni obecnych instalacji, ale niewątpliwie pomysł, który
może nam pomóc w obronie baz, jest wart zbadania.

Proszę o zezwolenie na rozpoczęcie badań.

--mjr Paul Navarre

------------------------------------------------------------------------

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich.

**DATA:** %02i %s %i

**TEMAT:** Re: Propozycja: wieżyczka laserowa

Dowódco.

Z radością informuję, iż prototyp nowej broni przekracza nasze
oczekiwania, i przedstawiam plany nowego laserowego systemu obrony baz.
Może Pan dać zielone światło na ich budowę.

Oto szczegóły.

Rozmontowaliśmy wcześniej istniejące baterie rakiet i zmodyfikowaliśmy
je tak, aby można było zamontować w nich komorę reakcji
deuterowo-fluorkowej. Wzmocniliśmy systemy elektryczne, by podwyższyć
moc promienia na wyjściu o kilka megawatów i zwiększyć zasięg o
kilkadziesiąt kilometrów. Mechanizmy obrotowe wieżyczki zostały
całkowicie zastąpione komputerowo sterowanym systemem mag-lev
(magnetycznej lewitacji) w celu podniesienia celności.

W wyniku powyższego wieżyczka laserowa jest zdolna do śledzenia toru
lotu dowolnie szybkich pojazdów znajdujących się w ziemskiej atmosferze.
Może niemal natychmiast złapać namiar na cel i jest wystarczająco
potężna, aby mogła uszkodzić UFO znajdujące się w dużej odległości już
po kilku sekundach prowadzenia ognia. Celność jest dobra; systemy walki
elektronicznej wroga mają na nią dużo mniejszy wpływ niż na rakiety.
Poza tym jest ona w stanie przewidzieć podstawowe manewry wymijające.

Oczywiście, tak jak w przypadku pozostałych laserów, kwestia zasięgu
nadal jest problemem. Zanieczyszczenia atmosfery w istotny sposób
powodują jego zmniejszenie. Warunki pogodowe i pokrywa chmur stanowią
poważne wyzwanie, w niektórych przypadkach zmniejszając zasięg o 50%.
Poza tym laser może prowadzić ogień ciągły przez ok. 120 sekund, zanim
nie dojdzie do przegrzania, po czym potrzebuje 60 sekund na ochłodzenie
i naładowanie kondensatorów.

Pomimo tych ograniczeń Wieżyczka Laserowa powinna stanowić efektywny
czynnik odstraszający dla większości UFO przed zbliżaniem się do naszych
baz. Może poza tym zapewnić pomoc przy zestrzeliwaniu statków Obcych
znajdujących się w niewielkich odległościach. Z pewnością instalacja ta
przyda się, gdy któraś z naszych baz będzie zagrożona.

--mjr Paul Navarre