## Specyfikacja techniczna: System przeciwlotniczy Sparrowhawk

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma – tylko do wglądu dowódcy

Sporządzony: 19 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

Teraz, gdy posiadamy już samoloty zdolne do przechwytywania UFO, musimy
zapewnić im odpowiednie wyposażenie: broń i elektronikę. W ramach
programu "Excalibur" rozpatrzyliśmy każdą nowoczesną broń dostępną na
Ziemi, i wybraliśmy to, co najlepiej posłuży obronie naszej planety.

Rakiety stały się głównym uzbrojeniem przeciwlotniczym ludzkości od
czasu wojny w Wietnamie. Wynalezienie systemów pozwalających na
wykrywanie obiektów znajdujących się poza zasięgiem wzroku wkrótce
pociągnęło za sobą stworzenie pocisków samonaprowadzających się na cel,
co pozwoliło na nawiązywanie walk powietrznych z coraz większej
odległości. Z wykorzystaniem rakiet przeciw Obcym jest jednak jeden
poważny problem - nie możemy ich trafić.

Systemy zagłuszające stosowane przez Obcych są na tyle zaawansowane, że
w zasadzie żaden ze stosowanych przez ludzi systemów namierzania nie ma
z nimi szans. Namierzanie radarem, podczerwienią, ręcznie kierowane
rakiety - to wszystko po prostu nie daje rady. Namierzanie laserowe,
które ciężko byłoby zakłócić, nie działa niestety przez wzgląd na
materiały, z jakich Obcy budują kadłuby swych statków powietrznych. Nie
pozostawia nam to zbyt wiele w dziedzinie pocisków kierowanych.

Tylko dzięki rozległej wiedzy i doświadczeniu moich współpracowników
udało nam się znaleźć rozwiązanie.

Rakieta Sparrowhawk jest antykiem, który nigdy do końca nie wyszedł z
fazy prototypu. Pierwszy raz testowano ją w 2019. Używała rewolucyjnego
wówczas systemu rozpoznawania obrazów do ulepszenia starej technologii
namierzania celów opartej na szukaniu kontrastów. Technika ta
wykorzystuje zestaw kamer zamontowanych z przodu rakiety. Wbudowany
komputer stara się odnaleźć punkt w obrazie, w którym kontrast zmienia
się najszybciej, a potem stara się utrzymać kurs rakiety na tym punkcie.
Rozwiązanie to stosowano głównie w rakietach powietrze-ziemia, gdyż
istniały o wiele efektywniejsze metody namierzania działające przeciw
ziemskim samolotom.

Program Sparrowhawk został anulowany na kilka miesięcy przed tym, kiedy
byłby gotowy do wdrożenia do masowej produkcji. System był gotowy
wdrożenia już wtedy, jest gotowy i teraz, gdy tak bardzo go
potrzebujemy.

Wskrzesiliśmy program Sparrowhawk. Narody Zjednoczone wyraziły zgodę na
rozpoczęcie produkcji masowej. To daje nam możliwość wykorzystywania
7-pociskowych zasobników w naszych myśliwcach, dzięki czemu piloci będą
w stanie prowadzić ostrzał z dystansów, które w innym przypadku byłby
dla nas nieosiągalne.

Efektywny zasięg rakiet wynosi 12 kilometrów. W pełni załadowany
zasobnik waży około 600 kilogramów.

### Sugerowana Doktryna Postępowania

Rakiety Sparrowhawk powinny stanowić ważną część naszego planu
obronnego. Każdy z naszych myśliwców powinien zostać wyposażony w
przynajmniej jeden zasobnik. Możliwość „zmiękczenia” przeciwnika podczas
zbliżania się do niego nie powinna zostać zignorowana. Średnia celność
nie będzie zbyt wysoka - przewidujemy, że trafiać będzie jedna na
dwanaście rakiet, ale, jak wspomniałem, kompensowane jest to dalekim
zasięgiem.

W porównaniu z rakietami TR-20, zasięg rakiet Sparrowhawk jest większy o
jakieś 8 kilometrów. Choć niekierowane rakiety są w stanie zadać
przeciwnikowi o wiele większe obrażenia, jednak im bliżej nasi piloci
muszą zbliżyć się do przeciwnika, tym większe ryzyko podejmują.

Teoretycznie możliwe jest zasypanie UFO gradem Sparrowhawków, jeśli
tylko zgrupujemy w jednym miejscu dość myśliwców. Aczkolwiek nasza
dyrektor finansów wyraziła nieukrywane niezadowolenie tym pomysłem.
Muszę przyznać, że ma trochę racji - jednak powinniśmy pamiętać o takiej
opcji, gdybyśmy musieli możliwie szybko strącić jakiś wyjątkowo groźny
pojazd z bezpiecznej odległości.

### Dodatki

Brak.

------------------------------------------------------------------------

------------------------------------------------------------------------

### Rodzaj uszkodzeń

- [blast](Damage/blast "wikilink")

### Zdolność

- [missiles](Skills/missiles "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")