## Технічні характеристики: Протиповітряний ракетний модуль "Перепелиця"

------------------------------------------------------------------------

### Огляд

Тепер у нашому розпорядженні є авіатехніка, здатна перехоплювати
атакуючі НЛО, відповідно потрібно оснастити її озброєнням здатним
реально підбивати кораблі прибульців. В рамках проекту Екскалібур ми
провели ретельну оцінку всієї існуючої зброї на Землі й обрали найкраще
для захисту нашої планети.

Ракети були основною протиповітряною зброєю людства з часів В'єтнамської
війни. Із розвитком передових систем дальнього виявлення та появою
керованих ракет повітряний бій віддалявся все далі й далі безпосередньо
від авіасудна. Авіагармати, хоча й не були усунуті, відійшли на другий
план у порівнянні з ракетами в силу більшого радіусу дії останніх.
Однак, є одна серйозна проблема із застосуванням ракет проти наших
інопланетних ворогів. Вони не в змозі вразити цих виродків.

У прибульців наявна така кількість та щільність систем РЕП, що дозволяє
їм знешкодити ситстему наведення практично будь-якої земної ракети. Наша
електроніка зовсім не справляється із своїм завданням. Прибульці з
легкістю розправляються із інфрачервоними чи радіолокаційними
самонавідними та керованими вручну ракетами, не залишаючи їм жодного
шансу вразити ціль. Ця обставина майже не залишає нам вибору серед
керованих ракет.

Та завдяки глибоким знанням та великому досвіду моєї команди, ми знайшли
одну.

Ракета "Перепелиця" — це давня розробка, яка так і не дійшла до стадії
створення прототипу. Перші випробування дослідних зразків відбулись у
2019 році, вони використовували новітні на той час методи цифрової
обробки забраження для удосконалення старої технології наведення
"контрастний пошук". Ця методика використовує низку оптичних камер,
змонтованих на носі ракети за прозорим оргсклом. Бортовий комп'ютер
шукає пляму в зображенні, на краях якої різко змінюється контраст, після
чого намагається втримати це місце в фокусі, як ймовірне наведення на
ціль. Ця система в основному застосовувалась на ракетах класу
повітря-земля, оскільки інші системи класу повітря-повітря були більш
ефективними проти земного авіатранспорту.

Проект "Перепелиця" було скасовано лише за кілька місяців до моменту,
коли б його могли прийняти на озброєння. Він був готовий тоді, готовий і
тепер, більше того, тепер — це наш єдиний вибір.

Ми відновили проект "Перепелиця" ПП (повітря-повітря) й ООН затвердило
його до масового виробництва. Це надасть нам доступ до модулів із семи
ракет, які можна навісити на будь-який із наших перехоплювачів, що, в
свою чергу, дозволить вести повітряний бій проти НЛО з далекої віддалі.

Максимальна ефективна дистанція ураження ракети складає 12 кілометрів.
Повністю споряджений модуль "Перепелиця" важить близько 600 кг.

### Рекомендована доктрина

"Перепелиця" повинна бути невід'ємною частиною нашого плану повітряної
оборони. Необхідно, щоб всі наші перехоплювачі оснащувались хоча б одним
таким модулем. Можливість застосувати артвогонь по ворогу не треба
ігнорувати. Загалом влучність буде поганою (ми розраховуємо на одне з
дванадцяти запусків), але радіус дії великий.

У порівнянні з TR-20, ефективна дистанція ураження "Перепелиці" більша
на 8 км та на 10 км більша, ніж у гармати SHIVA. Хоча ця зброя може
нанести більші пошкодження в ближньому бою за "Перепелицю", та таке
зближення з ворогом небезпечне для наших пілотів і перехоплювачів.

Теоретично можливо просто придушити НЛО масованим ракетним вогнем, якщо
буде можливість оснастити достатньо наших літаків. Правда, наш
фінансовий директор не в захваті від такої ідеї, та все ж, я думаю, на
випадок коли нам знадобиться швидко розправитись з особливо небезпечними
НЛО це буде виправданим заходом.

### Додатки

Відсутні.

### Тип ураження

- [вибух](Ураження/вибух "wikilink")

### Навик

- [missiles](Skills/missiles "wikilink")

## Посилання

[Category:General](Category:General "wikilink")
[Category:Weapons](Category:Weapons "wikilink")