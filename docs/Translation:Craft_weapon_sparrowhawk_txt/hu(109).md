## Technikai specifikáció: "Karvaly" légelhárító rakétakonténer

**FEKETE BIZTONSÁGI MINŐSÍTÉS**

PHALANX Földönkívüli-ellenes Gyorsreagálású Egység

Technikai dokumentum, Sigma Engedély -- Kizárólag a parancsnok részére

Készült: 2084. március 19.,

Paul Navarre alezr., K&F mérnöki részleg, PHALANX, Atlanti Műveleti
Parancsnokság

------------------------------------------------------------------------

### Áttekintés

Most, hogy már vannak a támadó UFO-kat elfogni képes repülőgépeink, fel
kell szerelnünk őket olyan fegyverzettel, amivel ténylegesen lelőhetőek
az idegen járművek. Az Excalibur program részeként fölmértünk minden
elérhető fegyvert a Földön, és a leges-legjobbakat választottuk ki
bolygónk védelmére.

A vietnami háború óta a rakéta az emberiség fő légelhárító fegyvere. A
korszerű, látótávolságon túli észlelőrendszerek fejlődésével és az
irányított rakéták megjelenésével a repülőgépek egyre messzebbről
támadhatták célpontjukat. A gépágyú, bár nem váltották le, háttérbe
szorult a rakéták nagyobb hatótávolsága miatt. Viszont ha rakétákkal
akarjuk lelőni földönkívüli ellenségeinket, egy jelentős problémába
ütközünk: Nem találjuk el a rohadékokat.

Az idegenek elektronikus zavarójeleket olyan mennyiségben és sűrűségben
alkalmaznak, hogy gyakorlatilag bármelyik földi rakéta
célkövetőrendszerét kiiktatják. Elektronikus rendszereink egyszerűen nem
bírnak a feladattal. Az idegenek hamar elintézik a radar- és infravörös
rávezetésű fegyvereket, a kézi vezérlésű rakétáknak pedig esélyük sincs
eltalálni őket. Még a lézer-rávezetésű rakéták sem képesek befogni az
idegen járművek burkolatáról visszaverődő jelet. Ezzel sok választási
lehetőségünk nem marad az irányított rakéták terén.

Csak kollégáim kiterjedt szaktudásának és tapasztalatának köszönhető
hogy találtunk egyet.

A "Karvaly" rakéta olyan régiség, ami sosem lépett túl a prototípus
fázisán. Először 2019-ben tesztelték az akkor forradalminak számító
digitális képalkotó technológiát, amivel a régi, 'kontrasztkereső'
célkövető technológiát akarták javítani. Ez a rendszer optikai kamerák
sorát használja, amik a rakéta átlátszó, üvegszálból készült orrában
kaptak helyet. A fedélzeti számítógép olyan pontot keres a képen, ahol a
kontraszt a leggyorsabban változik, és megpróbálja ezt a pontot pontosan
középen, a rakéta előtt tartani. Ezt a rendszert jórészt levegő-föld
rakétákban alkalmazták, mivel földi repülőgépek ellen más
rávezetőrendszerek hatékonyabbak voltak.

A Karvaly programot csak hónapokkal a szolgálatba állítás előtt
törölték. Annak idején készen állt a szolgálatba állításra, most is az,
és jelenleg az egyetlen választási lehetőségünk.

Újraélesztettük a Karvaly léelhárító programot és az ENSZ jóváhagyta a
sorozatgyártást. Ezzel 7 rakétát tartalmazó konténereink lesznek, amit
minden elfogó-vadászunkra rögzíthetünk, így azok egyébként elérhetetlen
távolságokból is támadhatják az UFO-kat.

A rakéta legnagyobb hatótávolsága 12 kilométer. A teljesen feltöltött
"Karvaly" konténer körülbelül 600 kilót nyom.

### Alkalmazási javaslat

A Karvaly létfontosságú szerephez jut majd légvédelmi stratégiánkban.
Lehetőleg minden elfogó-vadászunk vigyen legalább egy teljes
konténernyit ha felszáll. Nem elhanyagolható előny ha távolról
felpuhíthatjuk az ellenséget amíg megközelítjük. Átlagban elég pontatlan
lesz -- becslésünk szerint csak minden tizenkettedik talál --, de
hatótávolságának különbsége kilométerekben mérhető.

A TR-20 rakétakonténerhez képest a Karvaly hatótávolsága nyolc
kilométerrel nagyobb. A SHIVA gépágyúhoz mérve már tíz kilométerrel
nagyobb. Bár ezek a fegyverek sokkal nagyobb kárt tudnak okozni saját
hatótávolságukon belül, minél közelebb kell kerülnünk az ellenség
megtámadásához, annál nagyobb veszélynek vannak pilótáink és gépeink
kitéve.

Elméletileg lehetséges csak Karvaly rakétákkal elsöpörni az UFO-kat, ha
elegendő, ezzel felszerelt repülőgépet tudunk kiállítani. A pénzügyi
igazgató viszont határozott nemtetszésének adott hangot az ötletet
hallva, és be kell valljam, igaza van. Viszont érdemes észbe tartani ezt
a lehetőséget, ha olyan különösen veszélyes UFO ellen kell vonuljunk,
amit nagy távolságból kell minél hamarabb lelőni.

### Megjegyzés

Nincs.

------------------------------------------------------------------------

### Damage Type

- [blast](Damage/blast "wikilink")

### Skill

- [missiles](Skills/missiles "wikilink")

## Links

[Category:General](Category:General "wikilink")
[Category:Weapons](Category:Weapons "wikilink")