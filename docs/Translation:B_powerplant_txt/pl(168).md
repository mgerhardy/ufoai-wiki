## Specyfikacja techniczna: Elektrownia

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 16 Marca 2084

Przez: mjr Paul Navarre, JBR: Dział Inżynieryjny, PHALANX, Dowództwo
Operacji Atlantyckich

------------------------------------------------------------------------

### Przegląd

![](Powerplant.png "Powerplant.png")PHALANX, nawet zaraz po utworzeniu w
1955 roku, miał kłopoty z wygenerowaniem dostatecznej ilości energii
elektrycznej niezbędnej do zaspokojenia swoich potrzeb. Stare bazy były
zmuszone do nieustannego sprowadzania jej z nieemitujących źródeł,
takich jak elektrownie wodne, przez ciągnące się kilometrami kable.
Takie kompleksy były całkowicie zależne od zewnętrznych źródeł i
doszczętnie paraliżowane, kiedy sieć elektryczna ulegała awarii.
Rosyjska rewolucja nuklearna umożliwiła pełne energetyczne
usamodzielnienie się naszych podziemnych instalacji, nawet przy
badaniach charakteryzujących się wysokim zużyciem energii.

Nasze elektrownie korzystają z niemieckiego reaktora HEFR (High-Energy
Fission Reactor), projektu wysoko efektywnego wzmacniacza energii. Jest
to reaktor podkrytyczny - wywołuje rozszczepienie bez osiągania ciągłej
reakcji łańcuchowej. Zamiast tego korzysta z zewnętrznego źródła
neutronów, w tym wypadku generatora cząstek, do rozpoczęcia i
podtrzymywania rozpadu. Ta metoda uwalnia wystarczającą ilość energii,
aby podtrzymać pracę akceleratora cząstek, a nadwyżka zostaje
przekierowana do zasilania pozostałych kompleksów bazy.

HEFR korzysta z toru zamiast z uranu i większość wyprodukowanych odpadów
ulegnie naturalnemu rozpadowi osiągając poziom promieniowania pyłu
węglowego w przeciągu zaledwie 500 lat. Dla porównania, połowiczny
rozpad najczęściej używanych izotopów w broni nuklearnej i w reaktorach
starszego typu to 24110 lat dla plutonu (Pu-239) i 700 milionów lat dla
uranu (U-235). Odpady ulegające szybkiemu rozpadowi jest łatwo
przetworzyć w bloku końcowego procesu utylizacji, który należy do
projektu. Po pełnym przejściu przez ten etap, odpady z reaktora HEFR
ulegną w ciągu tygodni rozpadowi do substancji o poziomie promieniowania
bezpiecznym dla ludzi.

W naszym projekcie rdzeń reaktora i reszta współpracujących z nim
elementów jest wbudowana w specjalną powłokę położoną znacznie głębiej
niż pozostała część bazy. Tylko zbiorniki chłodziwa oraz wejścia
serwisowe/kontrolne znajdują się na poziomie standardowym. Stanowi to
zabezpieczenie w wypadku wystąpienia możliwego, aczkolwiek mało
prawdopodobnego scenariusza, w którym nastąpi całkowita utrata
chłodzenia, co spowoduje stopienie rdzenia.

Przyznaję, skopiowałem specyfikacje z różnorakich dokumentów, które
przeczytałem na ten temat. Fizyka nuklearna mnie przerasta, aczkolwiek
potrafię zrozumieć podstawowe informacje. Moc dostarczana przez jedną
elektrownię w pełni zaspokaja potrzeby standardowej bazy. Jeżeli
posiadamy zwiększoną ilość instalacji wyposażonych w sprzęt zużywający
spore ilości energii, np. laboratoria, może zajść potrzeba budowy
kolejnej, jednakże musi to pociągnąć za sobą odpowiedni wzrost
obronności i poziomu zabezpieczeń, aby umożliwić skuteczną ochronę.
Możemy łatwo i bezpiecznie magazynować wystarczającą ilość paliwa na
dekady ciągłej pracy. Zabezpieczony kontener instalowany jest z każdym
reaktorem. Można uzupełniać jego zapas, jeśli będzie to konieczne.

### Sugerowana Doktryna Postępowania

Każda baza potrzebuje co najmniej jednej elektrowni. Bez niej wiele
modułów, wliczając Centrum Dowodzenia, nie może funkcjonować. Jeżeli
istnieje zwiększone zapotrzebowanie na energię, może być konieczne
wybudowanie dwóch elektrowni, albo i więcej.

Nasza strategia powinna zawierać szczegółowy plan obrony elektrowni.
Uszkodzenia zbiorników chłodzących mogą mieć katastroficzne skutki, ze
stopieniem reaktora włącznie. Możemy rozważyć jego wygaszenie w razie
zagrożenia atakiem, aczkolwiek jego ponowne włączenie to proces
długotrwały, podczas którego nie będziemy w stanie korzystać z części
urządzeń o dużym poborze mocy. Radar, wyposażenie laboratorium, a nawet
podnośniki w hangarach będą bezużyteczne.

### Dodatki

Brak.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")