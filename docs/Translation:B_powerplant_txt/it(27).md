## Progetto -- Generatore

**RISERVATO: LIVELLO NERO**

Corpo Contromisure Extraterrestri PHALANX

Costruzioni Precis, Salvacondotto: Sigma -- Riservato: Solo Visione del
Comandante

Data: 16 Marzo 2084

**DA:** C.te Paul Navarre, R&S: Dipartimento Ingegneria, PHALANX,
Comando Operazioni Atlantiche

------------------------------------------------------------------------

### Quadro Generale

![](Powerplant.png "Powerplant.png")PHALANX ha avuto alcuni problemi nel
generare sufficiente energia per soddisfare i propri fabbisogni sin da
quando l'organizzazione è stata concepita per la prima volta nel 1955.

Le vecchie basi erano forzate a pompare costantemente elettricità da
grandi fonti non emittenti (come dighe idroelettriche) attraverso cavi
di chilometri di lunghezza. Esse erano completamente dipendenti
dall'energia esterna e paralizzate quando la griglia cadeva. C'è stato
bisogno della rivoluzione nucleare Russa per garantire piena autonomia
elettrica alle nostre basi sotterranee, nonostante la ricerca ad alti
livelli.

Il nostro impianto di scelta è il tedesco RFAE (Reattore di Fissione ad
Alta Energia), un disegno veramente efficiente di amplificazione di
energia. È un reattore sub-critico, che produce fissione senza dare
luogo ad una reazione a catena. Invece utilizza una fonte esterna di
neutroni -- In questo caso un acceleratore di particelle -- Per
stimolare la reazione. Questo metodo rilascia abbastanza potenza per
mantenere l'acceleratore di particelle funzionante, così come un surplus
di energia che viene reindirizzato per soddisfare il resto della base.

Il reattore RFAE utilizza torio anziché uranio, e la maggior parte delle
sue scorie decade naturalmente al livello di carbone radioattivo in soli
500 anni. Per confronto, l'emivita degli isotopi più frequentemente
utilizzati in armi nucleari e vecchi reattori sono 24.110 per il
plutonio (Pu-239) e **700 milioni di anni** per l'uranio (U-235).

Questi rifiuti a bassa emi-vita sono particolarmente semplici da gestire
per il post-processatore di elementi ridotti integrato nel design. Dopo
un giro completo nel post-processatore, le scorie del RFAE impiegano
solo alcune settimane per decadere a livelli di radioattività sicuri per
l'uomo.

Nel nostro progetto, il cuore del reattore e i macchinari operativi sono
costruiti in un edificio speciale localizzato molto in profondità e
lontano dalla base. Solo i serbatoi di raffreddamento e le entrate di
controllo/servizio arrivano al livello della base. Questo protegge
contro il minuscolo ma possibile rischio di fusione nel caso perdessimo
completamente il raffreddamento del core.

Lo ammetto, ho copiato metà delle parole specifiche da diversi rapporti
brevi che ho letto -- La fisica nucleare è un poco al di sopra delle mie
possibilità -- Ma ho compreso le statistiche sufficientemente bene. La
potenza di un impianto è necessaria a soddisfare i requisiti di una base
standard. Se una base è equipaggiata con diverse strutture ad alta
energia come laboratori di ricerca e sviluppo, potrebbe essere
necessario un secondo Generatore, ma in questo caso sarebbe obbligatorio
un incremento della difesa della base e della sicurezza per proteggerlo.

Un contenitore protetto è installato in ogni reattore, e può venire
rifornito se necessario.

### Dottrina Consigliata

Ogni base ha bisogno di almeno un Generatore. Senza di esso, molte
strutture -- Incluso il Centro di Comando -- Non possono funzionare. Le
basi con richieste di energia eccezionale possono aver bisogno di due o
più Generatori per mantenere tutte le strutture al massimo
dell'efficienza.

La nostra strategia di difesa deve portare particolare attenzione alla
difesa del Generatore. Un danno ai contenitori di raffreddamento sarebbe
disastroso; Se perdessimo troppo liquido refrigerante, sarà difficile
evitare una fusione. Dovremmo considerare di spegnere il reattore prima
di un attacco, ma richiederebbe troppo tempo per ripartire, durante il
quale non saremmo in grado di utilizzare nessun equipaggiamento ad alta
energia. Come per esempio i radar, i laboratori, e perfino gli elevatori
degli hangar.

### Addenda

Nessuna.

------------------------------------------------------------------------

[Category:Generale](Category:Generale "wikilink")
[Category:Infrastrutture](Category:Infrastrutture "wikilink")