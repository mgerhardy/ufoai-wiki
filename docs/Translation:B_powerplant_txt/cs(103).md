## Dokumentace -- Elektrárna

**STUPEŇ UTAJENÍ: ČERNÁ**

PHALANX -- Jednotka pro boj s mimozemšťany

Zpráva o zařízení, prověření Sigma -- pouze pro velitele

Zaznamenáno: 16. března 2084

Kým: Velitel Paul Navarre, VaV: Technické oddělení, PHALANX, Velení
atlantických operací

------------------------------------------------------------------------

### Přehled

![](Powerplant.png "Powerplant.png")PHALANX měl problémy s výrobou
dostatečného množství energie pro pokrytí jeho potřeb již od svého
prvopočátku v roce 1955. Staré základny byly nuceny nepřetržitě čerpat
elektřinu z velkých nevyzařujících zdrojů (jako hydroelektrické
přehradní nádrže) prostřednictvím mnohakilometrového vedení. Byly zcela
závislé na vnějších zdrojích energie a v případě pádu sítě byly zcela
paralyzovány. Až s využitím ruské jaderné revoluce byla umožněna plná
autonomie našich podzemních základen v zásobování elektřinou, obzvláště
po aplikaci vysokoenergetických výzkumů.

Zařízení, které jsme vybrali je německý reaktor HEFR (High-Energy
Fission Reactor -- vysokoenergetický štěpný reaktor), velmi efektivní
energetický zesilovač. Je to podkritický reaktor, reaktor který provádí
štěpení bez dosažení trvalé řetězové reakce. Namísto toho využívá vnější
zdroj neutronů -- v tomto případě částicový urychlovač -- ke stimulaci
reakce. Tato metoda uvolňuje dost energie k udržení částicového
urychlovače v chodu, stejně jako energetický přebytek, který je převeden
k napájení zbytku základny.

HEFR využívá raději thorium než uran a většina jeho odpadních produktů
se přirozeně rozloží na radioativní úroveň uhelného popela za pouhých
500 let. Pro srovnání, poločas rozpadu izotopů nejčastěji používaných v
nukleárních zbraních a starých reaktorech je 24 110 let u plutonia
(Pu-239) a 700 milionů let v případě uranu (U-235). Odpadní produkt s
krátkou dobou životnosti je obzvláště snadno uložen v integrovaném
zařízení postprocesoru. Po plném průchodu tímto zařízením se odpadní
produkty reaktoru rozkládají pouze několik týdnů na radioaktivní úroveň
bezpečnou pro člověka.

V našem řešení jsou jádro reaktoru a provozní zařízení postaveny uvnitř
speciálního pláště, který je umístěn mnohem hlouběji, než zbytek
základny. Pouze chladící zásobníky a servisní vstupy trčí nad úroveň
základny. To chrání proti pravděpodobnému ikdyž nepatrnému nebezpečí
roztavení v případě, že bude zcela nefunkční chlazení jádra.

Přiznávám, zkopíroval jsem polovinu specifik doslovně z rozmanitých
instrukcí, které jsem přečetl -- jaderná fyzika není zrovna můj obor --
nicméně rozuměl jsem statistikám velmi dobře. Produkce výkonu jedné
elektrárny je dostatečná k plnému pokrytí potřeb standardní základny.
Pokud je základna vybavena mnoha vysoce energetickými stavbami - jako
například laboratořemi - může být potřebná další elektrárna, ale bude
vyžadováno následující zvýšení obrany a bezpečnosti základny kvůli
vhodné ochraně. Můžeme jednoduše a bezpečně uskladnit dostatek paliva na
místě po desetiletí nepřetržitých operací. Chráněný zásobník je
instalován s každým reaktorem a může být v případě potřeby doplněn.

### Taktická doporučení

Každá základna potřebuje nejméně jednu elektrárnu. Bez elektrárny nebude
pracovat mnoho zařízení -- včetně řídícího střediska. Základny s
mimořádně vysokou spotřebou energie mohou vyžadovat dvě nebo více kvůli
udržení činnosti našich vysokoenergetických provozů.

Obranná strategie naší základny by měla věnovat obzvláštní pozornost
obraně elektrárny. Poškození chladících nádrží může být fatální; pokud
ztratíme příliš mnoho chladícího média, roztavení bude velmi těžké
zabránit. Můžeme zvážit odstavení reaktoru v případě očekávaného útoku,
nicméně zabere hodně času jej opět zase nastartovat a v této době
nebudeme schopni používat žádné energeticky náročné vybavení. Zařízení
jako radar, laboratorní vybavení, stejně jako hangárové výtahy.

### Dodatky

Žádné

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")