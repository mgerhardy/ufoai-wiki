## พิมพ์เขียว -- แหล่งผลิตพลังงาน

**เอกสารลับ ระดับสีดำ**

หน่วยรับมือมนุษย์ต่างดาว PHALANX

แผนผังการก่อสร้าง ข้อมูลระดับซิกม่า -- เฉพาะผู้บัญชาการเท่านั้น

วันที่เก็บ: 16 มีนาคม 2084

โดย: ผบ. พอล นาวาเร, แผนกวิจัยและพัฒนา ฝ่ายวิศวกรรม, PHALANX,
หน่วยปฏิบัติการแอตแลนติค

------------------------------------------------------------------------

### ภาพรวม

![](Powerplant.png "Powerplant.png")PHALANX
นั้นมีปัญหาในการสร้างพลังงานให้พอใช้นับตั้งแต่ได้มีการจัดตั้งในปี 1955
ฐานเก่านั้นต้องสร้างไฟฟ้าจากแหล่งขนาดใหญ่ที่ไม่เกิดแสง (เช่นเขื่อนไฟฟ้าพลังน้ำ)
ผ่านสายไฟหลายกิโล ฐานต้องพึ่งพาหลังงานจากภายนอก และจะหยุดทำงานเมื่อสายไฟเสีย
การปฏิวัตินิวเคลียร์ของรัสเซียทำให้ฐานใต้ดินของเรามีอิสระในการผลิตไฟฟ้า
รวมถึงการสนับสนุนการวิจัยที่ต้องใช้พลังงานมาก

ตัวเลือกของเราคือ HEFR (เตาปฏิกรณ์ฟิชชั่นพลังงานสูง) ของเยอรมัน
ซึ่งมีระบบขยายกำลังที่มีประสิทธิภาพ มันเป็นเตาปฏิกรณ์ระดับต่ำกว่าจุดวิกฤติ
ซึ่งเป็นเตาปฏิกรณ์ที่จะสร้างการฟิชชั่นโดยไม่สร้างผลกระทบลูกโซ่ต่อเนื่อง
แต่จะใช้นิวตรอนจากภายนอก -- ในกรณีนี้คือตัวเร่งอนุภาค -- ในการกระตุ้นการตอบสนอง
วิธีนี้จะสร้างพลังงานมากพอจะทำให้ตัวเร่งอนุภาคทำงาน
และมีพลังงานเหลือที่จะนำไปใช้กับฐานส่วนที่เหลือ

ระบบ HEFR ใช้โธเรี่ยมแทนที่ยูเรเนียม
และของเหลือนั้นจะสลายไปตามธรรมชาิติจนเหลือระบบกัมมันตภาพรังสีเท่ากับขี้เถ้าในเวลาเพียง
500 ปี โดยเปรียบเทียบ ครึ่งชีวิตของไอโซโทปของธาตุที่ใช้ในอาวุธนิวเคลียร์
และเตาปฏิกรณ์แบบเก่าอยู่ที่ 24,410 ปีสำหรับพลูโตเนียม (Pu-239)และ **700 ล้านปี**
สำหรับยูเรเนียม (U-235)
ของเหลืออายุสั้นนี้จะกำจัดได้ง่ายด้วยระบบกำจัดธาตุที่อยู่ในการออกแบบ หลังจากผ่านเครื่องกำจัด
ของเหลือจาก HEFR
จะใช้เวลาเพียงไม่กี่สัปดาห์ในการย่อยสลายให้เหลือระดับกัมมันตภาพรังสีที่ปลอดภัยสำหรับมนุษย์

เราออกแบบให้แกนเตาปฏิกรณ์
และเครื่องมือในการทำงานฝังติดกับเปลือดขนาดใหญ่ที่อยู่ลึกกว่าส่วนใดๆ ในฐาน
มีแต่ถังหล่อเย็นกับทางเข้าส่วนควบคุม/บำรุงรักษาเท่านั้นที่จะอยู่ในระดับฐาน
ซึ่งจะป้องกันความเสี่ยงอันน้อยนิดที่จะเกิดหากเตาปฏิกรณ์หลอมละลาย
ในกรณีที่เราไม่สามารถแช่แข็งแกนกลางได้เลย

ผมยอมรับว่า ผมได้ลอกกว่าครึ่งของข้อกำหนดมาจากรายงานอื่นที่ผมอ่าน --
นิวเคลียร์ฟิสิกส์นั้นเป็นเรื่องเิกินปัญญาผม -- แต่ผมก็เข้าใจสถิติดีพอ
พลังงานที่ผลิตได้จากแหล่งผลิตหนึ่งแห่งจะพอสำหรับความต้องการของฐานปกติ
หากฐานมีสิ่งก่อสร้างที่่ใช้พลังงานสูงเช่นห้องวิจัยจำนวนมาก ก็อาจต้องสร้างแหล่งผลิตที่สอง
แต่ก็ต้องมีการเพิ่มเติมการป้องกันและการรักษาความปลอดภัยให้สอดคล้องกันด้วย
เราสามารถเก็บพลังงานได้พอในฐานสำหรับการทำงานได้เป็นทศวรรษ
ที่เก็บที่มีการป้องกันอย่างดีถูกติดไว้กับเตาปฏิกรณ์ทุกอัน และสามารถเติมได้หากจำเป้น

### กฎข้อแนะนำ

ทุกฐานต้องมีแหล่งผลิตพลังงานอย่างน้อยหนึ่งแห่ง หากไม่มีแหล่งผลิตพลังงาน อุปกรณ์หลายอย่าง --
รวมถึงศูนย์บัญชาการ -- จะทำงานไม่ได้
ฐานที่ต้องใช้พลังงานมากอาจต้องใช้แหล่งผลิตสองถึงสามแห่งเพื่อให้ทำงานในระดับสูงสุด

กลยุทธ์การป้องกันฐานของเราควรต้องใส่ใจกับการป้องกันแหล่งผลิตพลังงาน
ความเสียหายกับถังหล่อเย็นจะเป็นผลเสียร้ายแรง หากเราเสียการหล่อเย็น
การรั่วไหลอาจหลีกเลี่ยงไม่ได้ เราอาจต้องลดเตาปฏิกรณ์หากมีการโจมตี
แต่มันจะต้องใช้เวลานานจะเริ่มเครื่องใหม่
ซึ่งระหว่างนั้นเราจะไม่สมารถทำงานกับเครื่องจักรที่ต้องใช้พลังงานมากได้เลย อุปกรณ์อย่างเรดาร์
อุปกรณ์ห้องวิจัย หรือลิฟท์ของโรงเก็บเครื่องบิน

### ข้อมูลเพิ่มเติม

ไม่มี

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")