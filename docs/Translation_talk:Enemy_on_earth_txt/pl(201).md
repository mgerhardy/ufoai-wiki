# Hasło UFOpedii

## Propozycja

**DO:** Dowódca Bazy, PHALANX, Dowództwo Operacji Atlantyckich.

**OD:** Dr. Connor, JBR: Dział Biotechnologii, PHALANX, C Dowództwo
Operacji Atlantyckich.

**DATA:** %02i %s %i

**TEMAT:** Propozycja: Wróg na Ziemi

Dowódco.

Mój zespół i ja, podobnie z pewnością jak i Pan, jesteśmy głęboko
zaniepokojeni ostatnimi raportami o wrogości ludzi wobec personelu
PHALANX. Wszyscy widzieliśmy zapisy filmowe z pola bitwy. Nie ma
wątpliwości, że atakujący byli tak samo ludźmi, jak Pan i ja. Jasnym
jest również, że używali oni Obcej broni i wyposażenia – niektórych z
nich PHALANX jak dotąd nie widział.

Pojawiają się niepokojące pytania. Najpierw jednak musimy przeanalizować
znane nam fakty.

Czy Obcy mają aktywnych popleczników na Ziemi? Tak.

Czy Obcy zaopatrują ludzkich współpracowników? Najprawdopodobniej tak –
jest to jedyne rozsądne wyjaśnienie posiadania przez tych ludzi
zaawansowanego wyposażenia Obcych.

Czy ci ludzie są zagrożeniem? Zdecydowanie tak. Prawdopodobnie nawet
większym niż sami Obcy.

Musimy zastanowić się nad tym, co powoduje takie zachowanie tych ludzi.
Gdybyśmy mogli znaleźć najpowszechniejsze przypadki Obcej infiltracji,
nasz Wydział Informacji powinien być w stanie opracować znacznie
efektywniejszą strategię propagandy, co spowodowałoby wzrost
zainteresowania projektem, jak również zmniejszyłoby wskaźnik Obcej
Infiltracji na Naszym globie. Dział Biotechnologii również chciałby brać
w tym udział: gdybyśmy tylko mogli przebadać przynajmniej jednego
ludzkiego więźnia w celu wykonania pełnego badania. Jeśli Obcy poza
trenowaniem i zaopatrywaniem tych ludzi zmodyfikowali ich ciała,
chcielibyśmy o tym wiedzieć.

Dyrektor Wong (Dział Informacji) donosi, że jeśli będziemy za długo
zwlekać z wdrażaniem nowej strategii informacyjnej, możemy wkrótce
stanąć w obliczu niedostatku rekrutów i zwiększonego oporu ze względu na
wzrost liczby sympatyków Obcych. Zgadzam się z nim. Musimy trzymać tę
planetę razem, jeśli chcemy mieć szanse w walce z zagrożeniem ze strony
Obcych.

Z poważaniem,

Dr. Connor

------------------------------------------------------------------------

# Hasło UFOpedii

## Wynik

**DO:** Dowódca Bazy, PHALANX, Dowództwo Operacji Atlantyckich.

**OD:** Dr. Connor, JBR: Dział Biotechnologii, PHALANX, C Dowództwo
Operacji Atlantyckich.

**DATA:** %02i %s %i

**TEMAT:** Re: Wróg na Ziemi

Dowódco.

Musi Pan to przeczytać jak najszybciej. Za Twoim pozwoleniem
przeprowadziliśmy autopsje i zrobiliśmy co w naszej mocy, aby przebadać
żywych więźniów pojmanych podczas akcji przeciwko sympatykom Obcych.
Rezultaty są alarmujące.

Czy pamięta Pan raport, który wysłałem o pierwszym żywym pojmanym przez
nas Obcym? Jak Pan zapewne pamięta, stracił on całą swoją inteligencję i
przestał reagować bez towarzyszy, którzy wsparliby umysł roju. Niech się
pan przygotuje, Dowódco: ludzcy więźniowie w naszej jednostce
kontaminacyjnej wykazują te same symptomy. Nie myślą samodzielnie. Ich
procesy myślowe są wysoce stłumione i zastąpione przez umysł roju Obcych
poprzez proces, którego obecnie nie jesteśmy w stanie zrozumieć.

Przeprowadziliśmy wielokrotnie, aż do bólu, testy krwi tych ludzi i nie
ma mowy o pomyłce. Próbki są pełne obcego DNA. Wszyscy ci ludzie są
nosicielami czegoś w krwiobiegu – pewnego rodzaju jednokomórkowego
organizmu obecnego w dużych ilościach, prawdopodobnie replikującego się
jak wirus umieszczony w niezainfekowanym ludzkim ciele, który gwałtownie
przejmuje ofiarę, niewoląc ją do Obcego umysłu roju.

Obiekty badań prezentują całą różnorodność ludzkiej rasy; nie wydaje
się, aby były preferowane jednostki o określonym IQ bądź warunkach
fizycznych. Nie znamy jeszcze drogi infekcji, ale nawet kilka tych
organizmów dostających się do krwiobiegu może wystarczyć, by całkowicie
zniewolić człowieka. Nawet nasz personel nie jest odporny, jak to ku
przerażeniu odkryliśmy podczas badań pracowników bazy.

Nasi agenci operacyjni, dzięki Bogu, pozostają czyści. Niech Pan tylko
pomyśli co by było, gdybyśmy weszli do strefy walki z żołnierzami
zdolnymi do zwrócenia się przeciwko kolegom z drużyny w każdej chwili!
Obawiam się jednak, że mieliśmy jedno pozytywne trafienie. To Dr.
Eisenhower, Nasz Dyrektor Administracyjny. Od ubiegłego tygodnia jest w
podróży w związku ze sprawami UN, ale sprawdziliśmy starszą próbkę jego
krwi. Nie wiemy kiedy ani jak został zarażony. Nie wiemy nawet, czy
dołączył do PHALANX z honorowymi intencjami, ale jasnym jest, iż od
jakiegoś czasu działał jako szpieg. Niestety, nie możemy go znaleźć w
żadnej lokalizacji, w której - wg planów - miał być. Ochrona Wewnętrzna
przejęła jego stanowisko pracy i jest w trakcie kontrolowania
informacji.

Sprawy są trochę nerwowe w tej chwili. Infekcja Dr. Eisenhowera
wskazuje, że inni członkowie umysłu roju – ludzcy bądź Obcy - byli
wystarczająco blisko, aby pozwolić mu działać na poziomie ludzkiej
inteligencji. Mógł się połączyć z obiektami w jednostce Kontaminacyjnej,
bliskiej celi Obcych, bądź nawet innymi szpiegami wewnątrz bazy. W tej
chwili nie wiemy tego. Procedury kwarantanny zostały zaostrzone do
maksimum i przeprowadzamy kolejną serię testów na całym personelu.
Wszyscy w Dziale Biotechnologii są wystraszeni. Mój asystent wciąż
ogląda się za siebie.

Co interesujące, nasze próby zainfekowania innych ziemskich stworzeń –
nawet inteligentnych kręgowców, takich jak delfiny czy słonie –
zakończyły się całkowitą klęską. Ten organizm musiał zostać
zaprojektowany całkowicie bądź częściowo w celu zainfekowania gatunku
ludzkiego.

Nazwaliśmy ten organizm: 'eXtraterrestrial Viral Infection' (Pozaziemska
Infekcja Wirusowa), czyli XVI.

W rzeczywistości to, na co patrzymy, to broń biologiczna na
nieprawdopodobną skalę. Zamiast zabijać ofiary, przejmuje nad nimi
kontrolę bez szans na obronę i – na obecną chwilę – jakiekolwiek
leczenie. Najpokorniejsi i nieszkodliwi cywile mogą zostać zainfekowani
i dzieląc ogromną wiedzę większego umysłu roju, stać się efektywnym
żołnierzem Obcych zmniejszającym nasze szeregi. Gdy Obcy również
zaopatrują ich w broń, stajemy w obliczu prawdziwego horroru.

Nie mógłbym sobie wyobrazić bardziej koszmarnego scenariusza. Nasi
żołnierze z całą pewnością będą napotykali coraz więcej ludzkich
przeciwników podczas ataków Obcych na Ziemię. Możemy również spotkać
ludzi zaokrętowanych na UFO. To szaleństwo.

Dowódco, musimy wynaleźć szczepionkę na XVI tak szybko, jak to tylko
możliwe. Niebezpieczeństwo zainfekowania naszych żołnierzy i techników
odzyskujących sprzęt z pola bitwy jest zbyt duże, aby je zignorować
choćby na chwilę, nie mówiąc już o pozwoleniu, aby cała populacja padła
ofiarą tego paskudztwa. Dlatego też zwracam się z prośbą o zgodę na
rozpoczęcie prac nad szczepionką natychmiast. Proszę odpowiedzieć
możliwie najszybciej – to sprawa wielkiej wagi.

Z poważaniem,

Dr Connor