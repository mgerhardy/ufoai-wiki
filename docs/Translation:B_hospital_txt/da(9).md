## Tegninger -- Hospital

**KLASSIFIKATIONSNIVEAU SORT**

FALANKS Rumvæsenudrykningsenhed

Konstruktionstegninger, Sigma tilladelse -- Kun for øverstbefalendes
øjne

Arkiveret: 19. marts 2084

Af: Cheflæge Helen Floydd, Medicinsk division, FALANKS, Hovedkvateret

------------------------------------------------------------------------

### Overblik

![](Hospital.png "Hospital.png")Denne konflikt bliver beskidt kommandør.
For at kunne tilse de svært sårede fra slagmarken som vi må forvente
kommer, har vi behov for avanceret udstyr som intet standardhospital
eller militærhospital har tilgængeligt. Så meget er indlysende;
hundredvis døde uden grund i Mumbais hospitaler fordi der ikke var
korrekt udstyr til at behandle de frygtlige knogledybe plasmaskader som
rumvæsenernes våben forårsagede. Vi må være bedre forberedt.

Det gamle FALANKS hospitals konstruktion er ikke tilstrækkeligt til den
forventede storm. De er ikke blevet opdateret siden deres oprettelse i
1960 og indeholder minimalt til intet formålsegnet udstyr. Vi måtte
fuldstændig erstatte dem med nye tegninger fremstillet af os selv, med
hjælp fra kommandør Navarre og vores bygningseksperter. Hvordan den
tidligere ledelse forventede at håndtere ukendte skader fra slagmarken
med rumvæsenerne får jeg aldrig opklaret.

Som det ser ud er vores hospitalsfaciliteter de bedste i verden. Vi er
de førende eksperter i behandling af forbrændingstraumaer, specielt
fjernelse og genopbyggelse af beskadiget hud. Vi hjælper beskadiget kød
med at genskabe sig selv igen igennem intensiv terapi som inkluderer
stor benyttelse af medicin, elektrisk nerve- og muskelstimulering, og
nano-indsprøjtninger direkte i såret. Teoretisk bør vi være i stand til
at behandle ethvert menneske til fuld styrke indenfor seks uger. Dette
indbefatter psykologisk behandling og skaderådgivning. Mindre skader vil
tage mindre tid at behandle.

Vi råder også over faciliter til at udføre amputationer og omfattende
bionic kirugi. Kraftfulde cybernetiske lemmer er blevet stillet til
rådighed for os, af vores militære kilder rundt om i verden, såvel som
bryst beskyttelses bure, elektroniske øjne og andet internt maskineri.
Disse kan indopereres i vores soldater i hospitalet, således at deres
kamp effektivitet øges, hvis vi har råd til den høje pris og
helbredelsesperiode.

Hospitalet kræver et elektricitetsværk til sit høje og stigende
elektricitetbehov.

### Anbefalet doktrin

Alle baser med bevæbnede udrykningsenheder bør indeholde et hospital.
Hvis der ikke er et hospital tilgængeligt, vil soldaterne blive sendt
til standardhospitaler hvor en ikke optimal behandling kan føre til et
permanent tab af evner eller enddog død.

Fordelene ved at opgradere vores soldater med mekaniske dele er
indlysende. Disse indgreb kan kun foretages på en sund krop; tropper i
behandling som har fået nylige fysiske sår eller været på
operationsbordet må først gennemgå deres hvileperiode før de er egnet
til mekaniske opgraderinger. Husk også at kunstige lår eller øjne kan
have en negativ indflydelse på patientens moral.

Taktisk er hospitalet et moderat trusselsområde. Rumvæsenerne vil måske
forsøge at dræbe vores sårede og fratage os egnede medicinske
faciliteter, men det er usandsynligt at angribene rumvæsener vil udse
sig hospitalet som det primære mål. Dog bør en vagt øjeblikkeligt
stationeres ved hospitalet såfremt vi er under angreb.

### Tilføjelse

Ingen.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")