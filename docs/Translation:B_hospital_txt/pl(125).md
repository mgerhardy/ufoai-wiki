## Specyfikacja techniczna: Szpital

**POZIOM DOSTĘPU: CZARNY**

Jednostka interwencyjna PHALANX

Dokument techniczny, Kategoria Sigma - tylko do wglądu dowódcy

Sporządzony: 19 Marca 2084

Przez: kpt. Helen Floydd, JBR: Sekcja Medyczna, PHALANX, Dowództwo
Operacji Pacyfiku

------------------------------------------------------------------------

### Przegląd

![](Hospital.png "Hospital.png")To będzie paskudny konflikt, Dowódco.
Aby odpowiednio zająć się ciężko rannymi, będziemy potrzebować
zaawansowanego zaplecza medycznego, którego dziś nie posiada żaden
cywilny ani wojskowy szpital. Tego jesteśmy pewni. Setki ludzi straciły
życie w szpitalach w Bombaju, z powodu braku odpowiedniego wyposażenia
do leczenia strasznych, sięgających kości oparzeń plazmowych zadanych
przez broń obcych. Musimy być lepiej przygotowani.

Stare projekty szpitali PHALANX okazały się mało przydatne dla naszych
potrzeb. Nieaktualizowane od czasu ich powstania w 1960 roku zawierały w
większości przestarzałe dane. W końcu zdecydowaliśmy się zastąpić je
nowymi planami, przygotowanymi przeze mnie we współpracy z majorem
Navarre i naszymi ekspertami ds. budownictwa. To, jak poprzedni zarząd
miał zamiar zajmować się ranami zadawanymi przez broń wroga, pozostanie
dla mnie na zawsze tajemnicą. W chwili obecnej nasze szpitale są
najlepszymi na świecie. Jesteśmy ekspertami w leczeniu urazów
oparzeniowych, szczególnie w usuwaniu i regeneracji nadpalonej tkanki.
Poprzez trudną terapię, na którą składa się intensywny cykl podawania
leków, elektryczna stymulacja nerwów i mięśni oraz bezpośrednie
zastrzyki w ranę wykonywane za pomocą nanobotów, stymulujemy uszkodzone
ciało do regeneracji. Teoretycznie powinniśmy być zdolni przywrócić
każdego człowieka do pełni zdrowia w ciągu sześciu tygodni, wliczając w
to ekspertyzę psychologiczną oraz doradztwo dotyczące rehabilitacji.
Leczenie lżejszych urazów zajmie rzecz jasna mniej czasu. Jesteśmy także
w posiadaniu sprzętu pozwalającego na przeprowadzanie poważnych zabiegów
chirurgii bionicznej. Nasi dostawcy z całego świata udostępnili nam
potężne cybernetyczne kończyny, wzmocnione klatki piersiowe,
elektroniczne oczy oraz szereg innych implantów. W naszych szpitalach
możemy wyposażyć w nie żołnierzy w celu zwiększenia ich skuteczności
bojowej, pod warunkiem, że jesteśmy w stanie pozwolić sobie na wysoki
koszt i długi okres rekonwalescencji. Szpital jest zależny od Elektrowni
ze względu na jego wysokie, nieustające zapotrzebowanie na energię
elektryczną.

### Sugerowana Doktryna Postępowania

Każda baza, w której stacjonują grupy szturmowe, powinna posiadać
Szpital. W przypadku braku Szpitala PHALANX żołnierze będą wysyłani do
zwykłych szpitali, gdzie niższy standard leczenia może prowadzić do
permanentnej utraty zdrowia lub nawet zgonu.

Korzyści płynące ze zwiększania sprawności naszych żołnierzy za pomocą
części biomechanicznych powinny być dla każdego oczywiste. Żołnierze
wracający do pełni zdrowia po niedawnych urazach fizycznych lub operacji
muszą poczekać aż zakończy się ich rekonwalescencja, zanim będą mogli
zostać poddani procesowi usprawnień bionicznych. Należy mieć na uwadze
fakt, że wymiana ręki czy oka żołnierza na biomechaniczny implant może
mieć negatywny wpływ na jego morale.

Z punktu widzenia strategicznego, Szpital należy do miejsc średnio
zagrożonych podczas ataku na bazę. Obcy mogą próbować zabić naszych
rannych i pozbawić nas odpowiedniego sprzętu medycznego, ale mało
prawdopodobne jest, że Szpital będzie ich głównym celem. Mimo wszystko,
jeśli zostaniemy zaatakowani, do Szpitala powinna zostać wysłana
odpowiednia ochrona.

### Dodatki

Brak.

------------------------------------------------------------------------

[Category:General](Category:General "wikilink")
[Category:Facilities](Category:Facilities "wikilink")