## Плани споруд — Шпиталь

------------------------------------------------------------------------

### Огляд

![](Hospital.png "Hospital.png") Командувачу, ця війна стає все
жахливішою. Виявилось, що для лікування наших важкопоранених,
недостатньо стандартного обладнання цивільних та військовмих шпиталів.
Сотні поранених померли після атаки на Мумбаї тому, що не було
відповідного обладнання для лікування жахливих, глибоких аж до кісток,
опіків, завданих плазмовою зброєю прибульців. З огляду на це, нам
необхідно якнайкраще підготуватись.

На жаль, старий проект шпиталю PHALANX абсолютно не відповідає масштабам
загрози, яка постала перед нами. Він жодного разу не оновлювався з часу
свого створення у 1960 році та не передбачав спеціалізованого медичного
обладнання. Зрештою нам довелось повністю замінити його новими планами,
опираючись на проект, розроблений нами із ком. Наварре та нашими
будівельниками. Яким чином наші попередники планували лікувати
поранення, завдані невідомою зброєю прибульців, я просто не уявляю.

Отже, тепер наш шпиталь найкращий у світі. Ми стали провідними
спеціалістами з опікової медицини, особливо у видаленні та регенерації
ушкоджених тканин. Ми горді, що тепер можемо направлено стимулювати
відновлення тканин за допомогою медикаментозної терапії,
елетростимуляції та прямого введення наноботів безпосередньо у рану.
Теоретично, ми здатні повністю відновити будь-якого пораненого за шість
тижнів. Це також включає психологічну реабілітацію після ушкодження.
Легші поранення звичайно лікуватимуться швидше.

Також наше обладнання дозволяє проводити ампутації та інші великі
хірургічні операції. Із різних військових джерел по всьому світу ми
можемо отримати потужні кібернетичні кінцівки, армовані грудні пластини,
електронні очні протези та інші внутрішні імплантати, — все це можна
вживляти в організми наших солдатів у нашому шпиталі, щоб підвищити їхню
бойову ефективність. Але це, безумовно, дуже довготривалий та
надзвичайно коштовний процес.

Для нормальної роботи шпиталю потрібна діюча енергостанція, інакше все
його енергоємне обладнання стає абсолютно непотрібним.

### Рекомендована доктрина

Будь-яка база, на якій знаходяться наші підрозділи швидкого реагування,
повинна бути оснащена шпиталем. Інакше поранених бійців доведеться
транспортувати в звичайні лікарні, де невідповідне лікування призведе до
втрати їх фізичних можливостей або навіть до смерті.

Переваги імплантатів, я думаю, зрозумілі. Але необхідно враховувати ряд
обмежень. Успішна імплантація можлива, якщо пацієнт повністю здоровий
або хоча б встиг реабілітуватись після минулої операції. Крім того,
пам’ятайте, що заміна кінцівки або ока може негативно позначитись на
його психиці.

В тактичному відношенні небезпека для шпиталю помірна. Прибульці можуть
спробувати вбити наших поранених або залишити нас без належного
устаткування, але малоймовірно, що це буде їхньою головною метою. Однак,
при нападі на базу необхідно, щоб у шпиталі негайно була задіяна
охорона.

### Додатки

Немає.

[Category:General](Category:General "wikilink")
[Category:Facilities](Category:Facilities "wikilink")