## Progetto -- Ospedale

**RISERVATO: LIVELLO NERO**

Corpo Contromisure Extraterrestri PHALANX

Costruzioni Precis, Salvacondotto: Sigma -- Riservato: Solo Visione del
Comandante

Data: 19 marzo 2084

Da: Capo Chirurgo Helen Floydd, Divisione Medica, PHALANX, Comando
Operativo dell'Atlantico

------------------------------------------------------------------------

### Quadro Generale

![](Hospital.png "Hospital.png")Capitano, questo conflitto sarà molto
pesante. Se vogliamo poter trattare i soldati gravemente feriti che
vedremo, ci occorrono infrastrutture avanzate con equipaggiamento che
nessun ospedale normale civile o militare possiede. Questo dovrebbe
essere chiaro: Negli ospedali di Mumbai centinaia di persone sono morte
inutilmente, per la mancanza dei macchinari necessari a trattare le
orribili bruciature al plasma profonde fino alle ossa inflitte dalle
armi nemiche. Dobbiamo essere meglio preparati in futuro.

I vecchi piani per ospedali PHALANX sono chiaramente inadeguati per
trattare la tempesta in arrivo. Non sono mai stati aggiornati sin dalla
loro creazione nel 1960 e contengono equipaggiamento scarso e di poca
utilità. In poche parole, abbiamo dovuto rimpiazzarlo completamente con
nuovi piani, che ho creato io stessa, con l'aiuto del Comandante Navarre
e i nostri esperti di costruzione. In che modo la direzione precedente
prevedeva di affrontare ferite di battaglia dovute ad armi aliene
sconosciute, per me rimarrà sempre un mistero.

Adesso le nostre infrastrutture ospedaliere sono le più raffinate al
mondo. Siamo gli esperti di punta nel trattamento di traumi e
bruciature, specialmente nella rimozione e rigenerazione di tessuto
carbonizzato. Stimoliamo i tessuti danneggiati a ricrescere da soli
attraverso una terapia intensiva che include un uso pesante di farmaci,
stimolazione elettrica di nervi e muscoli, e infusioni di nanobot
direttamente nella ferita. Teoricamente, siamo in grado di portare a
guarigione completa qualsiasi essere umano in sei settimane. Questo
tempo include una valutazione psicologica e una consulenza sul trauma.
Ferite più leggere saranno ovviamente curate più rapidamente.

Abbiamo anche infrastrutture in grado di eseguire amputazioni e
chirurgia bionica superiore. Potenti arti cybernetici sono stati messi a
disposizione da fonti militari di tutto il mondo, così come casse
toraciche, occhi elettronici e altri macchinari interni. Questi possono
essere installati sui nostri soldati nell'infrastruttura ospedaliera in
modo da aumentare la loro efficienza in combattimento, se possiamo
permetterci gli alti costi e il periodo di convalescenza.

L'Ospedale richiede un Generatore di Corrente per rifornire il suo alto
e continuo bisogno di energia elettrica.

### Dottrina Consigliata

Qualsiasi base con truppe armate o di difesa dovrebbe disporre di un
ospedale per il trattamento. Nel caso non vi sia un ospedale PHALANX
disponibile, i soldati verranno mandati in ospedali standard dove
trattamenti sotto-ottimali potrebbero risultare in perdite permanenti di
abilità o addirittura morte.

I vantaggi di migliorare i nostri soldati con parti meccaniche, dovrebbe
essere ovvio. Queste procedure possono essere condotte solo su un corpo
in piena salute; Truppe convalescenti che hanno sostenuto privazioni o
chirurgie recenti dovrebbero completare il loro periodo di convalescenza
prima di poter essere candidati ad upgrade bionici. Bisogna inoltre
tenere a mente che il rimpiazzo con un occhio o un arto bionico può
avere un effetto negativo sul morale del paziente.

Tatticamente, l'Ospedale è una area di allerta moderata. Gli alieni
potrebbero tentare di uccidere i nostri feriti e cercare di privarci
delle nostre infrastrutture mediche, ma è piuttosto improbabile che un
attaccante scelga l'Ospedale come obiettivo primario. In ogni caso, se
attaccati, una guardia dovrebbe essere posizionata in questa
infrastruttura immediatamente.

### Addenda

Nessuna.

------------------------------------------------------------------------

[Category:Generale](Category:Generale "wikilink")
[Category:Infrastrutture](Category:Infrastrutture "wikilink")