# Πληροφορίες UFOπαίδειας

## Πρόταση

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Συνταγματάρxης Ingrid Falkland, Τμήμα Πληροφοριών, PHALANX,
Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Πρόταση: Απογραφή ΕΜΙ

Καλημέρα σας, Κύριε.

Καθώς υπάρχουν νέες εξελίξεις σχετικά με τη μόλυνση του ανθρώπινου
πληθυσμού από τον συγκεκριμένο εξωγήινο οργανισμό, προκύπτει η ανάγκη να
βρεθεί ένας τρόπος για την καταμέτρηση του αριθμού των μολυσμένων ατόμων
στις διάφορες περιοχές και του ρυθμού εξάπλωσης. Το ξέρω πως θα είναι
πολύ πιο δύσκολο στην πράξη απ'ότι φαίνεται, όμως πιθανόν να είναι ένα
βήμα τόσο σημαντικό όσο και η εύρεση θεραπείας. Δεν θα μπορούμε να
βοηθήσουμε κανέναν αν δεν γνωρίζουμε ότι είναι άρρωστοι.

Προτείνω να καθιερώσουμε μια διαρκή απογραφή, κατά την οποία θα
ελέγχονται όλοι τα καταγεγραμμένα άτομα παγκοσμίως για μόλυνση από τον
ΕΜΙ μέσω μιας μικρής αιματολογικής εξέτασης. Όλοι θα είναι υποχρεωμένοι
να υποβάλλοντια στη συγκεκριμμένη εξέταση μια φορά την εβδομάδα για να
είμαστε βέβαιοι ότι είναι καθαροί -- συχνότερα σε περίπτωση που υπάρχουν
υποψίες μόλυνσης. Μια σταγόνα αίματος επαρκεί για την εξέταση και θα
λαμβάνεται από μια τυχαία φλέβα προκειμένου να αποφύγουμε αλλοίωση του
αποτελέσματος. "Ευτυχώς", ο ΕΜΙ είναι αρκετά μεγάλος και διαδίδεται σε
μεγάλο βαθμό στο θύμα ώστε να μπορούμε ελέγχοντας αυτά τα μικρά δείγματα
να έχουμε σχεδόν 100% βεβαιότητα αποτελέσματος.

Καθώς πρόκειται για τεράστιο εγχείρημα, χρειαζεται προσεκτική συνεργασία
με τις μυστικές υπηρεσίες των οκτώ μεγάλων εθνών της Γης. Έχω ήδη
προετοιμάσει σχέδια και προσομοιώσεις για την επίδειξη της χρήσης και
αποτελεσματικότητας του προγράμματος. Με ορισμένο χρόνο και
χρηματοδότηση, μπορούμε να τους πείσουμε για τη σημασία του προγράμματος
και να ετοιμάσουμε την υποδομή μέσα σε λίγες εβδομάδες.

Το μόνο που χρειάζεται είναι η υπογραφή σας, Κύριε.

Με σεβασμό,

Συνταγματάρχης Falkland

## Αποτελέσματα

**ΠΡΟΣ:** Διοικητή Βάσης, PHALANX, Διοίκηση Επιχειρήσεων Ατλαντικού

**ΑΠΟ:** Συνταγματάρxης Ingrid Falknam, Τμήμα Πληροφοριών, PHALANX,
Διοίκηση Επιχειρήσεων Ατλαντικού

**ΗΜ/ΝΙΑ:** %02i %s %i

**ΘΕΜΑ:** Αποτελέσματα: Απογραφή ΕΜΙ

Καλημέρα σας, Κύριε.

Το πρόγραμμα απογραφής ΕΜΙ μόλις μπήκε σε εφαρμογή. Εβδομαδιαίοι
κυλιόμενοι ελέγχοι ξεκινήσαν σήμερα το πρωί, ενώ διαθέτουμε πλήρη
αναφορά για την εκτιμόμενη απόδοση και τις λεπτομερειες εφαρμογής.

Η στρατηγική μας βασίζεται στα τοπικά ιατρικά κέντρα, όπου εκτελούνται
οι έλεγχοι για ΕΜΙ από το υπάρχον νοσηλευτικό προσωπικό υπό την επίβλεψη
μιας μικρής αστυνομικής ή στρατιωτικής δύναμης. Σε περίπτωση που ένα
τεστ βγει θετικό, η φρουρά συλλαμβάνει τον μολυσμένο ασθενή και τον
παραδίδει στον ΟΗΕ για μελέτη και περιορισμό. Μόλις οι εξωγήινοι
καταλάβουν το σχέδιό μας -- δεν πιστεύω ότι θα τους πάρει καιρό -- οι
μολυσμένοι άνθρωποι θα αρχίσουν να αποφεύγουν την απογραφή, παρέχοντάς
μας έτσι τα απαραίτητα δεδομένα απλά και μόνο με την απουσία τους.

Όπως πάντα, υπάρχουν καλά και άσχημα νέα. Θα ξεκινήσω με τα άσχημα νέα.

Παρόλες τις προσπάθειές μας, οι πληροφορίες της απογραφής έχουν
ορισμένους περιορισμούς. Το 99,9% του πληθυσμού είναι καταγεγραμμένο σε
κάποια κρατική αρχή, όμως σε έναν πληθυσμό δέκα δισεκατομυρρίων ατόμων
αυτό μας αφήνει αρκετά εκατομμύρια χωρίς έλεγχο. Για αυτούς θα μπορούμε
να χρησιμοποιούμε τα δεδομένα από τον υπόλοιπο πληθυσμό προκειμένου να
κάνουμε εκτίμηση με ακρίβεια ορισμένων χιλιάδων ατόμων, όμως οι
στατιστικές που παράγονται δε θα είναι ποτέ απόλυτα ακριβής. Το γεγονός
αυτό σημαίνει ότι το πρόγραμμα είναι λιγότερο χρήσιμο στον εντοπισμό των
ατόμων που έχουν ήδη μολυνθεί, όμως αποτελεί θείο δώρο για την καταγραφή
τη εξάπλωση του ΕΜΙ και της παγκόσμιας εξωγήινης δραστηριότητας.
Εξάλλου, είναι απαραίτητο να γνωρίζουμε την πρόοδο που σημειώνουμε
απέναντι στη νέα αυτή απειλή.

Τα καλά νέα είναι ότι ο ΟΗΕ και τα κράτη-μέλη συμφωνήσαν να επωμιστούν
ολόκληρο το κόστος του προγράμματος απογραφής. Χειρίζονται τοπικά τον
απαραίτητο εξοπλισμό και ανθρώπινο δυναμικό, με εξαντλητικούς ελέγχους
για την αξιοπιστία του προσωπικού και την εγκυρότητα των αποτελεσμάτων.
Οι πληροφορίες θα διοχετεύονται απευθείας στο κέντρο διοίκησης χωρίς
καμία επιβάρυνση για εμάς.

Το καλύτερο γεγονός για το συγκεκριμένο πρόγραμμα είναι ότι μπορούμε
πλέον να παρακολουθούμε τα επίπεδα μόλυνσης και τον κίνδυνο που
διατρέχει κάθε περιοχή από τον ΕΜΙ. Οι συγκεκριμένες πληροφορίες θα
χρησιμοποιούνται σε συνδυασμό με τις κανονικές μας μεθόδους ανίχνευσης
με σκοπό να μας προειδοποιεί για τις τόποθεσίες με αυξημένη εξωγήινη
δραστηριότητα, επιτρέποντάς μας να επέμβουμε πρωτού η κατάσταση γίνει
κρίσιμη.

Σε οποιαδήποτε περιοχή εντοπίζεται σημαντική παρουσία του ΕΜΙ θα πρέπει
να τοποθετούμε περισσότερες εναέριες περιπολίες, ενώ θα πρέπει να
επαγρυπνούμε για προσπάθειες των εξωγήινων να ενισχύσουν την παρουσία
τους στο έδαφος. Οποιαδήποτε εξωγήινη δραστηριότητα στις συγκεκριμένες
περιοχές θα πρέπει να εξετάζεται άμεσα και να αντιμετωπίζεται με μεγάλη
προσοχή.

Με σεβασμό,

Συνταγματάρχης Falkland

# Research Tree Data

**(This information for reference only; do not translate or include
in-game.)**

*`Prerequisites:`*
` `[`The Enemy On Earth`](Aliens/The_Enemy_On_Earth "wikilink")

*`Opens:`*
` `[`Human Vaccine -- URGENT`](Research/Human_Vaccine_--_URGENT "wikilink")
` `

[Category:General](Category:General "wikilink")
[Category:Research](Category:Research "wikilink")